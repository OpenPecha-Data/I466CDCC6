༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG24061
ImageGroup:
ISBN:
11KG24227
n/a
LCCN:
n/a
Title:
བློ་བཟང་དགོངས་རྒྱན་མུ་ཏིག་ཕྲེང་མཛེས་དེབ་ཞེ་བཞི་པ།
blo bzang dgongs rgyan mu tig phreng mdzes deb zhe bzhi pa/
བློ་བཟང་གྲགས་པ་
Author:
blo bzang grags pa
Descriptor:
Original Publication:
Place:
Publisher:
blo bzang dgongs rgyan mu tig phreng mdzes deb so drug pa/
lblo gsal pod phreng /;45
mundgod, karnataka
drepung loseling educational society
Date:
2000
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 7/2016



D610
བློ་བཟང་དགོངས་རྒྱན་མུ་ཏིག་ཕྲེང་མཛེས་དེབ་ཞེ་བཞི་པ།
ཐེག་པ་ཀུན་གྱི་གཞུང་ཤིང་དམ་ཆོས་འདུལ་བའི་མན་
ངག་བདམས་བསྒྲིགས་སྡོམ་བརྩོན་ཆེན་པོའི་
རོལ་མཚོ་ཞེས་བྱ་བ་
བཞུགས་སོ། །
+H
མཛད་པ་པོ། ༧ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ།
༧ཡོངས་འཛིན་པཎྜི་ཏ་ཡེ་ཤེས་རྒྱལ་མཚན།
༧ཨ་ཀྱ་ཡོངས་འཛིན་བློ་བཟང་དོན་གྲུབ།
༧དངུལ་ཆུ་དྷརྨ་བ་དྲ།
༧འཇིགས་མེད་རིགས་པའི་བློ་གྲོས།
འབྲས་བློ་གླིང་ཤེས་ཡོན་ལྷན་ཚོགས་ཀྱི་འགྲེམས་སྤེལ།
Publication of Drepung Loseling Educational Society



བློ་བཟང་དགོངས་རྒྱན་མུ་ཏིག་ཕྲེང་མཛེས་དེབ་ཞེ་བཞི་པ།
ཐེག་པ་ཀུན་གྱི་གཞུང་ཤིང་དམ་ཆོས་འདུལ་བའི་མན་
ངག་བདམས་བསྒྲིགས་སྡོམ་བརྩོན་ཆེན་པོའི་
རོལ་མཚོ་ཞེས་བྱ་བ་
བཞུགས་སོ། །
ངོ་སྤྱི་དཔེ་མཛོད་ཁང་། ，
Class No:
ཀྱིcc, Ug, D: D 6 7c7
LTWA (Manuscript)
DHARAMSALA, H.P.
yའཐུས
མཛད་པ་པོ།
༧ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ།
༧ཡོངས་འཛིན་པཎྜི་ཏ་ཡེ་ཤེས་རྒྱལ་མཚན།
༧ཨ་ཀྱ་ཡོངས་འཛིན་བློ་བཟང་དོན་གྲུབ།
༧དངུལ་ཆུ་དྷརྨ་བ་དྲ། །
༧འཇིགས་མེད་རིགས་པའི་བློ་གྲོས།
འབྲས་བློ་གླིང་ཤེས་ཡོན་ལྷན་ཚོགས་ཀྱི་འགྲེམས་སྤེལ། །
Publication of Drepung Loseling Educational Society



Losel Literature Series Volume XXXXV
First Print Febuary, Year 2000 1000 Copies
Price: 90/-
Compiled & Published by
Drepung Loseling Educational Society
P.O.Tibetan Colony -581411
Distt Karwar, Karnataka State
INDIA
Printed at: Photo Offset Printers
Drepung Loseling Printing Press
P.O. Tibetan Colony - 581411
Distt. Karwar Karnataka State
INDIA



༡༣༩
དཀར་ཆག་
ཨང་།
ཤོག་གྲངས།
༡༽ དགེ་སློང་གི་བསླབ་བྱ་ཆེན་མོ་དང་དགེ་ཚུལ་གྱི་བསླབ་བྱ་གནམ་རྩེ་
ལྡེང་མ་གཉིས་ཀྱི་མཛད་པ་པོ་༧ཁམས་གསུམ་ཆོས་ཀྱི་རྒྱལ་པོ་ཙོང་
ཁ་པ་ཆེན་པོའི་རྣམ་ཐར་རྒྱ་མཚོ་ལྟ་བུ་ལས་ཆུ་ཐིགས་ཞིག་བཀོད་པའི་
རབ་དུ་བྱེད་པ་དད་པའི་སྒོ་འབྱེད་ཅེས་བྱ་བ།
༧མཛད་པ་པོ་ཚེ་ཏན་ཞབས་དྲུང༌།
༢༽ དགེ་སློང་གི་བསླབ་བྱ་གནམ་རྩེ་ལྡེང་མར་གྲགས་པ་བཞུགས་སོ། །
༡༧
༧མཉམ་མེད་རྒྱལ་བ་ཙོང་ཁ་པ་བློ་བཟང་གྲགས་པ།
༣༽ དགེ་ཚུལ་གྱི་བསླབ་བྱ་གནམ་རྩེ་ལྡེང་མ་བཞུགས་སོ། །
༧མཉམ་མེད་རྒྱལ་བ་ཙོང་ཁ་པ་བློ་བཟང་གྲགས་པ།
༤༽ དགེ་སློང་གི་བསླབ་བྱའི་སྡོམ་ཚིག་འདུལ་བའི་སྙིང་པོ་
ཞེས་བྱ་བ་བཞུགས་སོ།
༧ཡོངས་འཛིན་པཎྜི་ཏ་ཡེ་ཤེས་རྒྱལ་མཚན།
༥༽ འདུལ་བའི་གླེང་འབུམ་ཆེན་མོ་ལས་བྱུང་བའི་མིང་བརྡ་གོ་དཀའ་བ་
རྣམས་བཤད་པ་བློ་ལྡན་དགའ་སྐྱེད་ཅེས་བྱ་བ་བཞུགས་སོ།
༧ཨ་ཀྱཱ་ཡོངས་འཛིན་བློ་བཟང་དོན་གྲུབ།
༦༽ འདུལ་འཛིན་རིན་པོ་ཆེས་མཛད་པའི་དགེ་སློང་གི་བསླབ་བྱ་ཆེན་
མོའི་བརྡ་དོན་གོ་དཀའ་བ་འགའ་ཞིག་བཀྲལ་བ་བཞུགས་སོ།
༧ཨ་ཀྱཱ་ཡོངས་འཛིན་བློ་བཟང་དོན་གྲུབ།
༡༦0
༢0 0



༢༡༢
༢༢༩
།
༧༽ འདུལ་བ་མདོ་རྩ་བའི་བརྡ་གོ་དཀའ་བ་འགའ་ཞིག་གསལ་བར་བྱེད་པ་
བརྡ་དོན་གསལ་བའི་སྒྲོན་མེ་ཞེས་བྱ་བ་བཞུགས་སོ།
༧འཇིགས་མེད་རིགས་པའི་བློ་གྲོས་སམ་ཚེ་ཏན་ཞབས་དྲུང༌། །
༨༽ འདུལ་བ་ལས་བརྩམས་པའི་དྲིས་ལན་སོགས་སྣ་ཚོགས་ཀྱི་སྐོར།
༧འཇིགས་མེད་རིགས་པའི་བློ་གྲོས་སམ་ཚེ་ཏན་ཞབས་དྲུང༌།
༩༽ འདུལ་བའི་སྐོར་ཁ་ཤས་ཕྱོགས་གཅིག་ཏུ་བསྒྲིགས་པ།
དངུལ་ཆུ་དྷརྨ་བ་དྲ།
༡༠༽ སློབ་མ་དད་པ་ཅན་ལ་ཕན་པའི་བསླབ་བྱ་བཞུགས་སོ། །
༧འཇིགས་མེད་རིགས་པའི་བློ་གྲོས་སམ་ཚེ་ཏན་ཞབས་དྲུང༌།
༡༡༽ པར་བྱང་སྨོན་ཚིག
༢༣༧
༢༥ ༢
༢༥ ༣



སྔོན་གླེང་།
བསྟན་པའི་གཞི་མ་དམ་ཆོས་འདུལ་བ་ལས་བརྩམས་པའི་གདམས་ངག་གི་སྡོམ། རྗེའི་
འདུལ་བའི་གསུང་དགེ་ཚུལ་དང་དགེ་སློང་གི་བསླབ་བྱ། དེ་དག་གི་དགོངས་པ་ལོན་
པའི་སླད་དུ་མཁས་གྲུབ་རྣམས་ཀྱི་ལྡེ་མིག་གི་ཚུལ་དུ་གསུང་བའི་འདུལ་བའི་བརྡ་གོ་དཀའ་
བ་རྣམས་ཀྱི་བརྡ་དོན་ནམ་བརྡ་བཀྲོལ་སོགས་ཀྱིས་ལེགས་པར་བདམས་བསྒྲིགས་བློ་བཟང་
དགོངས་རྒྱན་མུ་ཏིག་ཕྲེང་མཛེས་དཔེ་དེབ་བཞི་ཅུ་ཞེ་བཞི་པ་འདི་བཞིན་གཏན་འབེབས་
བྱུང་། འདས་ཀྱང་གདན་སའི་སློབ་གཉེར་བ་རྣམས་ཀྱི་འདུལ་བའི་དགོངས་པ་འཚོལ་
ཞིབ་ཐོག་གཏིང་གི་གཞུང་དོན་རྟོགས་པའི་ཐབས་སུ་འགྲོ་བའི་རེ་བ་དང་ཡིད་ཆེས་ཞུ་
བཞིན་ལགས། དཔེ་དེབ་འདི་གཏན་ལ་དབབ་པའི་ཕྱིར་བློ་གླིང་ཕྱག་མཛོད་སྐབས་དགུ་
པས་སྔ་རྟིང་དུ་གལ་པོ་ཆེ་ལ་ནན་ཏན་གྱི་ཚུལ་གང་ཅིའི་མཐུན་གྱུར་རོགས་མགོན་གནང་
བ་ལ་ལེགས་སོ་དང་ཡི་རང་ཞུ། སྤྱི་ལོ་ ༢༡༢༧ བོད་ཟླ་ ༡ ཚེས་ ༡༥ སྤྱི་ལོ་
༢༠༠༠ ཟླ་བ་ ༢ ཚེས་ ༢༠ ཉིན་ཆོ་འཕྲུལ་སྨོན་ལམ་ཆེན་པོའི་དུས་ཆེན་དང་
སྟབས་འཁེལ་བར་བྱེད་དེ་དཔར་བསྐྲུན་གྱི་ལས་རིམ་དངོས་གཞི་ཚུགས། དགེ་ལས་
འདི་ལས་ཐོབ་པའི་ལེགས་བྱས་ཀྱི་མཐུས་བསྟན་པའི་གཞི་མའམ་རྩ་བ་དམ་ཆོས་འདུལ་
བ་དང་དེ་འཛིན་པའི་དགེ་འདུན་སྡེ་གཙང་མ་ས་དར་རྡོ་དར་དུ་ཁྱབ་པ་དང་། ལྷག་པར་
རྒྱལ་བ་དོན་གྱི་བདག་པོ་སྐུ་ཕྲེང་བཅུ་བཞི་པའི་བཞེད་དགོངས་མ་ལུས་པ་དེ་དེ་བཞིན་
དུ་བསྙིལ་བའི་རྒྱུར་གྱུར་ཅིག་གུ ། །
རྩོམ་སྒྲིག་ལྷན་ཚོགས།



དུས་ཀྱི་བྱ་ར།
༢༥ ༤ ༧/
༢༡༢༧
སྟོན་པ་བདེ་བར་གཤེགས་ལོ་
བོད་རྒྱལ་ཁབ་དབུ་བརྙེས་ལོ་
རྒྱལ་བ་ཙོང་ཁ་པ་སྐུ་བལྟམས་ལོ་
པཎ་ཆེན་བསོད་ནམས་གྲགས་པ་འཁྲུངས་ལོ་
༢༣
སྤར་ཐེངས་
དེབ་གྲངས།
༢0 0 0
༡0 0 O
༈ གོང་གི་དུས་ཚིག་རྣམས་བོད་རྒྱ་ཚིག་མཛོད་ཆེན་མོར་ཁུངས་བཅོལ་ཞུས།



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། | །
༄༅། །འདུལ་བའི་བསླབ་བྱ་ཆེན་མོ་དང་དགེ་ཚུལ་གྱི་བསླབ་བྱ་གནམ་རྩེ་
ལྡེང་མ་གཉིས་ཀྱི་མཛད་པ་པོ་༧ཁམས་གསུམ་ཆོས་ཀྱི་རྒྱལ་པོ་
ཙོང་ཁ་པ་ཆེན་པོའི་རྣམ་པར་ཐར་པ་རྒྱ་མཚོ་ལྟ་བུ་ལས་
ཆུ་ཐིགས་ཞིག་བཀོད་པའི་རབ་ཏུ་བྱེད་པ་ །
དད་པའི་སྒོ་འབྱེད་ཅེས་བྱ་བ་
བཞུགས་སོ། །
ཚེ་ཏན་ཞབས་དྲུང་ངམ་རྗེ་འཇིགས་མེད་རིགས་པའི་བློ་གྲོས།
༄༅། །བློ་བཟང་ཐུགས་བསྐྱེད་རིན་ཆེན་ས་གཞིར་ཚོགས་གཉིས་ཆུ་གཏེར་ལས་གྲུབ་
འཕང་དུ་མཐོ། །གྲགས་པའི་དབྱངས་སྙན་འཇིག་རྟེན་ཀུན་ཁྱབ་མཛད་ཆེན་རྣམ་བཞིའི་
བང་རིམ་དགུང་ལ་བརྩེགས། །གངས་རིའི་ལྗོངས་ཀྱི་ཕུལ་བྱུང་མཁས་མང་འཁོར་སློབ་
གསེར་རིའི་ཕྲེང་བས་ཡོངས་སུ་བསྐོར། །འཇམ་མགོན་རིགས་གསུམ་འདུས་པའི་བདག་
ཉིད་གང་སྐུའི་ལྷུན་པོ་གླིང་བཞིའི་དབུས་ན་རྒྱལ། །འོ་ལགས་སོ། །དེ་ཡང་ཇི་སྐད་དུ། དང་
པོར་རྒྱ་ཆེན་ཐོས་པ་མང་དུ་བཙལ། །བར་དུ་གཞུང་ལུགས་ཐམས་ཅད་གདམས་པར་ཤར། །
ཐ་མར་ཉིན་མཚན་ཀུན་ཏུ་ཉམས་སུ་བླངས། ཀུན་ཀྱང་ཐུབ་བསྟན་རྒྱས་པའི་ཆེད་དུ་བསྔོས།
ཞེས་རིགས་གསུམ་ཀུན་འདུས་ཀྱིས་ངོ་བོ་འཇམ་མགོན་བླ་བ་ཙོང་ཁ་པ་ཆེན་པོ་བློ་བཟང་གྲགས་
པའི་དཔལ་གྱིས་རང་ཉིད་ཀྱི་རྟོགས་པ་བརྗོད་པ་འདིའི་དོན་གྱི་གནད་ཚང་བའི་སྒོ་ནས་རྗེ་རིན་
པོ་ཆེའི་རྣམ་པར་ཐར་པ་བཀླགས་ན་དད་པའི་ཆུ་གཏེར་འཕེལ་བ། ཉན་ན་སྒྲ་འཛིན་དོན་
དང་ལྡན་པ། བསམས་ན་ཐར་པའི་ས་བོན་ཐེབས་པའི་བརྗོད་བྱ་རྨད་དུ་བྱུང་བ་ལ་རྗོད་བྱེད་
ཚིག་གི་ལམ་ནས་སུས་ཀྱང་གོ་སླ་ཞིང་བློ་ལ་འཛིན་བདེ་བའི་དབང་དུ་བཏང་སྟེ་ཅུང་ཟད་ཞུ་
ན། །ཐོག་མར་ལུང་བསྟན་པའི་ཚུལ་ནི། འཇམ་དཔལ་རྩ་རྒྱུད་ལས། །ཁྱོད་ཉིད་བྱིས་
པའི་གཟུགས་ཀྱིས་ནི། །སངས་རྒྱས་མཛད་པ་བྱེད་བྱེད་པར་འགྱུར། །དེ་ཚེ་དགོན་ཆེན་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 2
རབ་དགའ་བ། །ཁ་བ་ཅན་ན་ཡོད་པ་ཡིན། །ཞེས་དང་། ཟླ་བ་གྲགས་པས། མཐའ་
འཁོབ་ཁ་བའི་ཡུལ་ལྗོངས་སུ། །བློ་བཟང་ཞེས་བྱའི་སྐྱེས་བུ་ཡིས། །ཟླ་མེད་སྟོན་པའི་བསྟན་
པ་དང༌། །ང་ཡི་ལུགས་བཟང་སྤེལ་བར་བྱེད། །ཅེས་དང༌། སློབ་དཔོན་པདྨའི་བཀའ་
ཆེམས་ལས། མདོ་སྔགས་བསྟན་འཛིན་བློ་བཟང་གྲགས་པ་ཞེས། །མི་རབས་བརྒྱད་དུ་
མདོ་སྔགས་རྒྱས་པར་སྟོན། །ཅེས་སོགས་རྒྱལ་བའི་མདོ་རྒྱུད་རྣམས་དང་ཚད་མའི་སྐྱེས་
བུ་རྣམས་ཀྱི་ལན་གཅིག་མ་ཡིན་པར་ཡང་ཡང་ལུང་སྟོན་པར་མཛད་དོ། །གང་དུ་འཁྲུངས་
པའི་གནས་ནི། འཕགས་པ་སྤྱན་རས་གཟིགས་དབང་ཕྱུག་གི་གདུལ་ཞིང་བོད་ཁ་བ་ཅན་
གྱི་ལྗོངས་འདི་ལ། དབུས་གཙང་དམ་པ་ཆོས་ཀྱི་ཕྱོགས་ཁ། མདོ་སྟོད་མགོ་ནག་མིའི་
ཕྱོགས་ཁ། མདོ་སྨད་གྱི་ལིང་རྟའི་ཕྱོགས་ཁ་སྟེ་གསུམ་ཡོད་པ་ལས། མདོ་སྨད་གཡེར་
མོ་ཐང་གི་སའི་སྙིང་པོ་ཙོང་ཁ་བདེ་ཁམས་བཅོ་བརྒྱད་ཀྱི་ཡུལ་གྲུའི་ཐིག་ལེ། །ད་ལྟ་ཆོས་
སྡེ་ཆེན་པོ་སྐུ་འབུམ་བྱམས་པ་གླིང་ཆགས་པའི་གནས་གཞི་འདི་ཉིད་ཡིན་ནོ། །དེར་རིགས་
རུས་ཆོ་འབྲང་ཕུན་སུམ་ཚོགས་པ་བདུན་བརྒྱད་ཀྱི་བར་མ་ཆད་པའི་གཉེན་དང་སྣག་གི་གཉེན་
མཚམས་ཤིན་ཏུ་རྒྱས་པ་མལ་གྱི་གདུང་ལས་ཡབ་ད་ར་ཁ་ཆེ་ཀླུ་འབུམ་དགེ་དང་ཡུམ་ཤིང་
མོ་བཟའ་ཨ་ཆོས་གཉིས་ལ་སྲས་སྲས་མོ་དྲུག་ཡོད་པ་ལས། སྐུ་མཆེད་བཞི་པ་ནི་རྗེ་བདག་
ཉིད་ཆེན་པོ་འདི་བ་ཡིན་ནོ། ནམ་འཁྲུངས་པའི་དུས་ནི། ཆེན་པོ་ཧོར་གྱི་རྒྱལ་པོ་ཐོ་གན་
ཐེ་མུར་གྱི་ཁྲི་ལོ་བཅུ་བདུན་པ། །རབ་བྱུང་དྲུག་པའི་བགྲང་བྱ་སོ་གཅིག་པ་གསེར་འཕྱང་
ཞེས་པ་མེ་མོ་བྱ་ཡི་ལོའི་ཟླ་བ་བཅུ་པའི་ཚེས་བཅུའི་ཉིན་ཡབ་ཡུམ་གཉིས་ལ་རིགས་གསུམ་
མགོན་པོའི་སྤྲུལ་པ་འབྱུང་བའི་རྨི་ལྟས་ཡ་མཚན་པ་དང་བཅས་ལྷ་དང་བཅས་པའི་འགྲོ་བ་
ཐམས་ཅད་ཀྱི་མགོན་སྐྱབས། ཐུབ་པའི་བསྟན་ལ་སྟོན་པ་གཉིས་པར་གྱུར་པ། །འཇིག་
རྟེན་ཐམས་ཅད་ཀྱི་མིག་གི་བདུད་རྩི་དང་འདྲ་བ་ཞིག་འཁྲུངས་པ་ན། བྱིས་པ་ཕལ་པའི་རང་
བཞིན་དང་སྒོ་ཀུན་ནས་མི་མཚུངས་པ་དང༌། ལྟེ་མཚལ་ལས་ཙན་དན་ལྗོན་པ་འཁྲུངས་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 3
ཤིང་ལོ་མ་རེ་རེ་ལ་རྒྱལ་བ་སེང་གེང་རོའི་སྐུ་རང་བྱུང་དུ་ཤར་བ་སོགས་ཀྱི་ཚུལ་ལ། མཁས་
གྲུབ་ཐམས་ཅད་མཁྱེན་པས་མཛད་པའི་རྣམ་ཐར་དད་པའི་འཇུག་ངོགས་ལས། ལུས་ཀྱི་
མྱུ་གུ་དང་པོར་གྱུར་པ་ཡི། །གནས་སྐབས་དེར་ཡང་ཡོན་ཏན་མེ་ཏོག་ནི། །དཔག་མེད་
དྲི་བཟང་རྫོགས་པའི་སྙིང་པོ་ཅན། །འདི་ལྟའི་ངོ་མཚར་སུ་ཡིས་བསམ་མི་བྱ། །ཞེས་གང་
གསུངས་པ་ལྟར་རོ། །དེ་ནས་དགུང་ལོ་གསུམ་གྱི་དུས་སུ་ཧོར་རྒྱལ་པོས་བླ་མཆོད་དུ་སྤྱན་
དྲངས་པའི་ཆོས་རྗེ་ཀརྨ་རོལ་པའི་རྡོ་རྗེ་ཤ་རྫོང་རི་ཁྲོད་དུ་བཞུགས་པའི་དྲུང་དུ་ཡབ་ཀྱིས་
ཁྱེར་ནས་གཏན་ཁྲིམས་ལྔ་ཡོངས་རྫོགས་སྲུང་པར་ཁས་བླངས་པའི་དགེ་བསྙེན་གྱི་སྡོམ་པ་
བཞེས་ཤིང༌། །ཆོས་རྗེ་དེ་ཉིད་ཀྱིས་སངས་རྒྱས་དངོས་དང་འདྲ་བའི་མཛད་པ་སྟོན་པའི་
བསྟན་འཛིན་གྱི་སྐྱེས་བུ་ཆེན་པོར་འགྱུར་བའི་ལུང་བསྟན་གནང་། དགུང་ལོ་བདུན་པའི་
སྐབས་སུ་བྲག་བྱ་ཁྱུང་དུ་ཆོས་རྗེ་དོན་གྲུབ་རིན་ཆེན་དཔལ་བཟང་པོའི་སྤྱན་སྔར་སྟན་ཆགས་
ཀྱི་ཚུལ་དུ་བཞུགས་ནས་རྡོ་རྗེ་འཇིགས་བྱེད་ཀྱི་སྒོས་གསང་སྔགས་རྡོ་རྗེ་ཐེག་པའི་སྒོར་སྨིན་
པར་མཛད་ཅིང་། ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་ངུར་སྨྲིག་གི་རྒྱལ་མཚན་སྐུ་
ལ་གསོལ་བ་ན་མཚན་ལ་བློ་བཟང་གྲགས་པ་ཞེས་མདོ་དང་རྒྱུད་སྡེ་རྣམས་སུ་སྟོན་པས་ལུང་
བསྟན་པ་དང་མཐུན་པར་བཏགས་སོ། དེ་ནས་ཐོས་བསམ་གྱི་གྲུ་ལ་བརྟེན་ཏེ་རྒྱལ་བའི་གསུང་
རབ་ཀྱི་རྒྱ་མཚོ་ཆེན་པོར་བགྲོད་པའི་བརྩོན་པ་ཤུགས་དྲག་རྒྱས་པ་ན། དགུང་ལོ་བཅུ་དྲུག་
པའི་དུས་མདོ་སྨད་ཀྱི་ཚོང་འགྲུལ་མང་པོ་དང་རང་གི་ཞང་པོ་གཉིས་དང་འགྲོགས་ནས་དབུས་
གཙང་ཆོས་ཀྱི་དགའ་ཚལ་དུ་ཇི་ལྟར་སྦྲང་རྩི་འདོད་པའི་བུང་བ་མེ་ཏོག་གི་ཚལ་ལ་འཇུག་
པའི་ངང་ཚུལ་དང་འདྲ་བར་ལམ་དུ་ཆས། ཐོག་མར་འབྲི་གུང་དུ་ཕེབས་ནས་དྭགས་པོ་
བཀའ་བརྒྱུད་ཀྱི་བསྟན་པའི་བདག་པོ་ཆོས་རྗེ་གྲགས་པ་བྱང་ཆུབ་ལས་ཟབ་ཆོས་དུ་མ་གསན་
ཞིང་། ཚལ་བའི་སྨན་པ་དཀོན་མཆོག་སྐྱབས་ལས་གསོ་དཔྱད་ཀྱི་གཞུང་ལ་ཞར་ཆོས་སུ་
སྦྱངས། དེ་ནས་ཆོས་གྲྭ་ཆེན་པོ་སྙེ་ཐང་བདེ་བ་ཅན་དུ་ཕེབས་ཏེ་སློབ་དཔོན་ཡོན་ཏན་རྒྱ་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 4
མཚོ་སོགས་བསྟེན་ནས་མངོན་རྟོགས་རྒྱན་རྩ་འགྲེལ་གྱི་དགོངས་དོན་ཡུམ་ཆེན་མོ་ཤེས་རབ་
ཀྱི་ཕ་རོལ་ཏུ་ཕྱིན་པའི་རྒྱ་མཚོ་ཆེན་པོའི་འཇིངས་ལ་ཞུགས། དགུང་ལོ་བཅུ་དགུའི་སྟེང་
དབུས་ཀྱི་གསང་ཕུ་དང་བདེ་བ་ཅན། གཙང་གི་སྣར་ཐང་དང་ངམ་རིང་ཆོས་སྡེ་རྣམས་
སུ་གྲྭ་སྐོར་མཛད་པ་ལ་བརྟེན་ཐོག་མར་མཁས་པའི་སྙན་གྲགས་ཀྱི་འབྲུག་སྒྲའི་དབྱངས་སྙན་
དབུས་གཙང་གི་ལྗོངས་མཐའ་དབུས་མེད་པར་ཁྱབ། དེ་དུས་བོད་ཀྱི་མཁས་ཆེན་ཉ་དབོན་
ཀུན་དགའ་དཔལ་བ་དང༌། །ཁྱད་པར་དུ་དེའི་སློབ་མ་ས་སྐྱ་བའི་བསྟན་པའི་བདག་པོར་
གྱུར་པ། བོད་ཀྱི་ཤིང་རྟ་ཆེན་པོ་རྗེ་བཙུན་རེད་མདའ་བ་གཞོན་ནུ་བློ་གྲོས་ཞེས་ཞུ་བ་གཞུང་
ལུགས་ཀྱི་གོ་བ་བོགས་ཚོད་དུ་སྟེར་བའི་བླ་མའི་གཙོ་བོར་བཀུར་ཏེ། མངོན་པ་མཛོད་དང་
ཀུན་བཏུས། དབུ་མ་དང་རྣམ་འགྲེལ་སོགས་འཛམ་གླིང་རྒྱན་དྲུག་མཆོག་གཉིས་ཀྱི་གཞུང་
ལ་ཁོལ་བཏོན་དང་ཕྱོགས་རེ་བར་མ་སོང་བའི་གསན་བསམ་སྔ་ཕྱིར་རྒྱུན་ཆད་མེད་པ་མཛད།
དེ་ནས་རིམ་པ་བཞིན་དུ་ཆོས་གྲྭ་ཆེན་པོ་རྩེས་ཐང་སོགས་བོད་ཀྱི་བཤད་གྲྭ་ཕལ་ཆེ་བར་མཛོད་
འདུལ་དབུ་ཚད་ཀྱི་གྲྭ་སྐོར་མཛད་ཚར་ནས་བཀའ་བཞི་པའི་མཚན་བཏགས་བཞེས། དགུང་
ལོ་ཉེར་བཞི་བཞེས་པ་ན་ཡར་ཀླུངས་ཁོག་གི་རྣམ་རྒྱལ་དགོན་པར་ཕེབས་ནས་བཀའ་བཞི་
པ་ཚུལ་ཁྲིམས་རིན་ཆེན་གྱི་མདུན་ནས་ཁ་ཆེ་པཎ་ཆེན་ལས་བརྒྱུད་པའི་བསྙེན་རྫོགས་ཀྱི་
སྡོམ་པ་བཞེས་ཏེ་ལྷ་དང་བཅས་པའི་འཇིག་རྟེན་གྱི་ཡོན་གནས་དམ་པར་བཞེངས། སྐྱིད་
ཤོད་ཚལ་གུང་ཐང་གི་ཆོས་སྡེར་ཕེབས་ནས་བོད་དུ་འགྱུར་རོ་ཅོག་གི་བཀའ་དང་བསྟན་བཅོས་
ལ་གཟིགས་རྟོག་མཛད་པས་སྔར་ལས་ཀྱང་མཁྱེན་རབ་ཀློང་དུ་བརྡོལ་བ་བྱུང༌། ལྗགས་
རྩོམ་གྱི་སྔ་ཤོས་དགེ་འདུན་ཉི་ཤུའི་རྣམ་གཞག་བློ་གསལ་བགྲོད་པའི་ཐེམ་སྐས་དང་། །མངོན་
རྟོགས་རྒྱན་འགྲེལ་པ་དང་བཅས་པའི་རྣམ་བཤད་ཆེན་མོ་ལེགས་བཤད་གསེར་གྱི་ཕྲེང་བ་
ལོ་སྔ་ཕྱིར་བརྩམས་པའི་མཇུག་དགུང་ལོ་སོ་གཅིག་སྟེང་ལེགས་པར་གྲུབ། ཚལ་གྱི་བླ་མ་
རྟོགས་ལྡན་སྔོ་ཉལ་མར་གྲགས་པ་ཡེ་ཤེས་རྒྱལ་མཚན་དྲུང་ནས་དུས་ཀྱི་འཁོར་ལོ་ཕྱི་ནང་
།



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར།
གཞན་གསུམ་སྐར་རྩིས་ཀྱི་རི་མོ་གོ་དོན་དང་བཅས་པ་ལ་མཁས་པར་སྦྱངས། དགུང་ལོ་
སོ་གཉིས་ཐོག་ཡར་ཀླུངས་མོན་མཁར་བཀྲ་ཤིས་གདོང་དུ་བཞུགས་པའི་སྐབས་ཤིག་འཁོར་
སློབ་རྣམས་ཀྱིས་གསོལ་བ་བཏབ་པ་ལ་བརྟེན་ཉི་མ་གཅིག་ལ་རྒྱ་གར་སྐད་བཅོ་ལྔའི་དབུ་དུས་
གཅིག་ལ་བཙུགས་ནས་ཉིན་རེར་ཆོས་ཐུན་བཅོ་ལྔ་རེ་མ་ཆག་པར་ཟླ་བ་གསུམ་གྱི་རིང་ཐུགས་
ཐོག་ནས་དགག་སྒྲུབ་དང་བཅས་པའི་བཤད་པ་འབྱམས་ཀླས་སྩལ་པ་ནི་བོད་གངས་ཅན་དུ་
ལྟ་ཅི། རྒྱ་གར་འཕགས་པའི་ཡུལ་དུ་ཡང་བྱུང་མ་མྱོང་བའི་མཛད་ཆེན་རང་རེ་སོ་སྐྱེ་ཐ་
མལ་བའི་བློ་ཡུལ་ལས་འདས་པ་ཞིག་ཡིན་ནོ། ཚུལ་དེ་དག་ལ་བརྟེན། དབུས་གཙང་གི་
དགེ་བའི་བཤེས་གཉེན་མཐའ་དག་ཀྱང་སྐུའི་ན་ཚོད་ཤིན་ཏུ་གཞོན་པ་འདི་ལྟ་བུའི་མཁྱེན་རབ་
ཕུལ་དུ་བྱུང་བའི་བང་མཛོད་ལས་འོངས་པའི་ལེགས་བཤད་གསར་པའི་བདུད་རྩི་ཉམས་སུ་
མྱངས་པས་ནི་ཡིད་ཚིམས། དགག་སྒྲུབ་ཀྱི་རྣམ་དཔྱོད་མཁའ་ལྡིང་དབང་པོའི་སྤར་ཁྱིམ་
ལས་ཐོན་པའི་དངོས་སྟོབས་རིགས་པའི་སྡེར་མོ་བགྲད་པས་ནི་སྙིང་འདར། གཏིང་མཐའ་
དཔག་པར་དཀའ་བའི་བློ་གྲོས་ཀྱི་ཆུ་གཏེར་ཆེན་པོར་ཁེངས་དྲེགས་ཀྱི་རྦ་རླབས་དྲག་ཏུ་འཕྱོ་
བ་དང་བྲལ་བའི་ཞི་དུལ་གྱིས་ནི་དད་པའི་སྤུ་ལོང་ཆེས་ཆེར་གཡོས་ཏེ། མི་བརྗེད་པའི་གཟུངས་
ཐོབ་པ་ཞིག་ཡིན་ནོ་ཞེས་ཀུན་གྱིས་མཐུན་པར་གླེང་ཞིང་གཞན་ལས་ཁྱད་པར་དུ་འཕགས་
པའི་བཀུར་བའི་གནས་སུ་གྱུར་ཏོ། །དེ་ལྟར་ཡང་བོད་ཀྱི་མཁས་ཆེན་སྟག་ཚང་ལོ་ཙཱ་བ་
ཤེས་རབ་རིན་ཆེན་གྱིས་དང་པོ་རྗེས་བཞེད་པའི་ལྟ་བ་ཁོང་དུ་མ་ཆུད་པར་དགག་པའི་ཁུལ་
བྱས་ན་ཡང་། ཕྱིས་ལེགས་བཤད་གསེར་ཕྲེང་སོགས་མཐོང་བའི་རྐྱེན་གྱིས་འགྱོད་ནས་
བསྔགས་པའི་བསྟོད་ཚིག་ཕུལ་བ་འདི་ལྟར། ཁྱོད་བློ་ཉི་མ་གཞོན་ནུའི་དུས་ཀྱི་ཚེ། །མདོ་
དང་རྒྱན་གྱི་པད་ཚལ་རྒྱས་མཐོང་ནས། །བདག་བློའི་ཁེངས་པའི་ཀུ་མུད་ལྷག་པར་ཟུམ།
ཟབ་ཡངས་མཁྱེན་པའི་གཏེར་ལ་གསོལ་བ་འདེབས། །ཞེས་ཚིག་གི་ནུས་པ་ཟླ་དང་བྲལ་
བ་འདི་འདྲས་བསྟོད་པར་མཛད་དོ། །དེ་ནས་གཙང་གི་ཕྱོགས་སུ་ཕེབས་ནས་རྗེ་བཙུན་འཇམ་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 6
པའི་དབྱངས་ཀྱི་དངོས་སུ་བྱིན་གྱིས་བརླབས་ཤིང་ཆོས་སྟོན་པའི་བླ་མ་དབུ་མ་བ་བརྩོན་འགྲུས་
སེང་གེ་དང་། བུ་སྟོན་རིན་པོ་ཆེའི་བུ་ཆེན་གོང་གསུམ་བདེ་ཆེན་པ་ཆོས་ཀྱི་དཔལ་བའི་དྲུང་
ནས་དུས་འཁོར་གྱི་གདམས་པ་ཡོངས་སུ་རྫོགས་པ་དང༌། པཎ་ཆེན་ཨ་བྷ་ཡ་ཀ་རའི་ཕྲེང་
བ་སྐོར་གསུམ་དང་གསང་བ་འདུས་པའི་སྐོར་ལ་ཞིབ་པར་སྦྱངས། ཞྭ་ལུར་ཕེབས་ནས་
སྔགས་འཆང་རྡོ་རྗེ་འཛིན་པ་ཆེན་པོ་ཁྱུང་པོ་ལྷས་པའི་དྲུང་ནས་བདེ་མཆོག་དང་རྡོར་དབྱིངས་
ཀྱིས་གཙོས་བོད་ན་རྒྱུད་སྡེ་རྣམས་ཀྱི་དབང་བཀའི་རྒྱུན་ཡོད་པ་ཕལ་ཆེ་བ་དུས་གཅིག་ལ་
གསན་ཅིང་། ཁྱད་པར་དུ་བྱ་སྤྱོད་དང་རྣལ་འབྱོར་རྒྱུད་ཀྱི་ལམ་གྱི་རིམ་པ་སྟོན་པའི་རྒྱུད་
སྡེ་རྣམས་ཀྱི་མཐའ་དག་ལ་ནང་བྱན་ཆུད་པ་མཛད། དགུང་ལོ་སོ་ལྔའི་སྟེང་བླ་མ་དབུ་མ་
བ་དང་རྗེ་རིན་པོ་ཆེ་རྣམ་གཉིས་དབུས་ཀྱི་དགའ་བ་གདོང་དུ་བཞུགས་ཤིང༌། བླ་མ་དབུ་
མ་བ་ལ་ལོ་ཙཱ་བཅོལ་ནས་རྗེ་བཙུན་འཇམ་པའི་དབྱངས་ལ་དབུ་མའི་ལྟ་བ་དང་། སྔགས་
བླ་མེད་ཀྱི་ལམ་གྱི་གནད་འགངས་ཆེ་བ་དག་དྲི་བ་དང་ལན་གྱི་སྒོ་ནས་ཐུགས་ངེས་རྒྱ་ཆེར་
འཁྲུངས། དེ་ཙམ་ན་ལྷག་པའི་ལྷའི་གསུང་གིས་བསྐུལ་ནས་དབེན་པའི་རི་ཁྲོད་དུ་བྱ་བྲལ་
ཀུན་སྤངས་ཀྱི་སྤྱོད་པས་སྒྲུབ་པ་སྙིང་པོ་མཛད་པའི་ཐུགས་ཐག་ཀྱང་བཅད་དོ། །དེའི་ཕྱི་
ལོར་སློབ་དཔོན་འཇམ་དཀར་བ་སོགས་དབུས་པ་བཞི་དང་། བླ་མ་རྟོགས་ལྡན་པ་འཇམ་
དཔལ་རྒྱ་མཚོ་སོགས་མདོ་སྨད་པ་བཞི་སྟེ་འཁོར་དག་པ་རྣམ་བརྒྱད་ཞབས་ཕྱིར་ཁྲིད། ཡར་
ཀླུངས་གཙང་བོ་ལ་ཀོ་གྲུར་བཞུགས་ནས་ཕེབས་ཏེ་ཐོག་མར་འོལ་ཁ་ཆོས་ལུང་དུ་བྱོན། ཕྱག་
དང་མཎྜལ་འབུལ་བ་གཙོར་བྱས་ནས་བློ་ཡུལ་ལས་འདས་པའི་བསགས་སྦྱངས་མཛད། བླ་
ཆེན་པོ་དགོངས་པ་རབ་གསལ་གྱི་མཁན་བུ་གར་མི་ཡོན་ཏན་གཡུང་དྲུང་གིས་བཞེངས་པའི་
རྫིང་ཕྱིའི་བྱམས་པ་ལ་ཞིག་གསོས་ཐུགས་ཀྱི་བཞེད་པ་བཞིན་འགྲུབ་པ་བྱུང་སྟེ་འདི་ནི་མཛད་
ཆེན་བཞིའི་ནང་གི་དང་པོ་རྫིང་ཕྱིའི་བྱམས་པ་ཞིག་གསོས་ཀྱི་མཛད་པ་ཞེས་གྲགས་སོ། དགུང་
ལོ་སོ་བརྒྱད་བཞེས་པའི་དུས་ཕྱག་ན་རྡོ་རྗེས་དངོས་སུ་གདམས་ངག་སྟོན་པའི་ལྟོ་བྲག་ནམ་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། །
མཁའ་རྒྱལ་མཚན་གྱིས་སྤྱན་དྲངས་པ་ལྟར་ལྷོ་བྲག་བྲ་བོ་དགོན་པར་བྱོན། མཁན་ཆེན་
ལྷོ་བྲག་པ་དང་ཕན་ཚུན་ཆོས་བཀའ་གསན་རེས་དང་ལུང་བསྟན་མང་པོ་མཛད་པ་དང་། དེ་
ནས་རྗེ་རིན་པོ་ཆེའི་ཐུགས་ལ་མདོ་སྔགས་ཀྱི་གནད་ཟབ་ཅིང་ཕྲ་བ་སྐོར་གཅིག་གི་སྒྲོ་འདོགས་
ལེགས་པར་གཅོད་པའི་དོན་དུ་རྒྱ་གར་དུ་ཕེབས་ཏེ་སློབ་དཔོན་ཀླུའི་བྱང་ཆུབ་དང་། གྲུབ་
ཐོབ་མི་ཏྲ་ཛཱ་ཀི་སོགས་ལ་མཇལ་བའི་ཐུགས་བཞེད་ཡོད་པ་ལ། མཁན་ཆེན་ལྷོ་བྲག་པས་
རྒྱ་གར་དུ་ཕེབས་ན་སྐུ་ཚེ་ཐུང་ཞིང་འཁོར་རྣམས་ཀྱིས་ཚ་བ་མི་ཐུབ་པ་དང༌། བོད་དུ་བཞུགས་
ན་ལྷག་པའི་ལྷ་ལ་བརྟེན་ནས་སྒྲོ་འདོགས་རྣམས་ལེགས་པར་ཆོད་པ་དང་། །བསྟན་དོན་
རྒྱ་ཆེན་འགྲུབ་ངེས་པའི་ལུང་བསྟན་བཅས་རྒྱ་གར་དུ་མི་ཕེབས་པའི་གསོལ་བ་བཏབ་པ་ཐུགས་
ལ་འཕྲོད་པའི་ཚུལ་མཛད་པ་ནི་རང་ཅག་ཁ་བ་ཅན་པའི་གདུལ་བྱ་རྣམས་སྐུ་བསོད་ཆེ་བར་
དམ་པ་རིམ་བྱོན་རྣམས་ཀྱིས་གསུང་སྟེ་དེ་ག་རང་ཡིན་ནོ། གཉལ་གྱི་ཕྱོགས་སུ་ཕེབས་ནས་
རྔོག་བློ་ལྡན་ཤེས་རབ་ཀྱི་དངོས་སློབ་གྲོ་ལུང་པ་ཆེན་པོས་མཛད་པའི་བསྟན་རིམ་ཆེན་མོར་
གཟིགས་རྟོག་མཛད་པ་ལ་བརྟེན་མཉམ་མེད་ཇོ་བོ་ཨ་ཏི་ཤའི་ལམ་སྒྲོན་ལས་གསུངས་པའི་
གདམས་པ་ནི་རྒྱལ་བའི་གསུང་རབ་དང་དགོངས་འགྲེལ་གྱི་མན་ངག་མཐའ་དག་སྐྱེས་བུ་
གསུམ་གྱི་ལམ་གྱི་རིམ་པར་དྲིལ་ནས་སྟོན་པ་ལ་ཐུགས་ངེས་ཁྱད་པར་ཅན་འཁྲུངས། དགུང་
ལོ་ཞེ་གཅིག་གི་དུས་གཉལ་སྟོད་རྭ་གྲོང་གི་དགོན་པར་དབྱར་བཞུགས་མཛད་སྐབས། སློབ་
དཔོན་དར་མ་རིན་ཆེན་ཞལ་སྔ་ནས་གྲྭ་ས་རྣམས་སུ་སྔོན་མ་བྱུང་བའི་བཀའ་བཅུའི་གྲྭ་སྐོར་
མཛད་ཚར་ནས་རྗེའི་སྐུ་དྲུང་དུ་མཇལ་བར་ཕེབས་པ་ནས་བཟུང་རྗེ་ཐམས་ཅད་མཁྱེན་པ་
ཞིང་འདིར་བཞུགས་རེག་གི་བར་དུ་འཁོར་སློབ་རྣམས་ཀྱི་མགོན་མཛད་ནས་རྗེའི་ཞབས་
པད་དང་མི་འབྲལ་བར་བཞུགས། གཉལ་སྨད་སེང་གེ་རྫོང་དུ་ཕེབས་ནས་གསེར་ཕྱེ་འབུམ་
པ་ལ་མཆོད་པ་རྒྱ་ཆེན་འབུལ་བ་དང་། དེ་དུས་འདུལ་བའི་བསྟན་པ་རིན་པོ་ཆེ་ཆེས་ཆེར་
ཉམས་པ་ཐུགས་ཀྱིས་མ་བཟོད་ནས་དཀའ་བ་ཆེན་པོས་གཞི་ནས་གསོ་བར་མཛད། ཕྱོགས་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། ་ 8
དེའི་སྐྱེ་བོའི་ཚོགས་དཔག་ཏུ་མེད་པ་ལ་བསྙེན་གནས་དང་སྐྱབས་འགྲོ་སོགས་གནང་ནས་
འཕྲལ་དང་ཡུན་དུ་ཕན་པའི་དགེ་བ་ལ་སྦྱར་བ་དང་། དད་འབུལ་གང་བྱུང་རྣམས་དགེ་འདུན་
ཚོགས་པ་མང་པོ་ལ་བསྙེན་བཀུར་ཕུན་སུམ་ཚོགས་པ་མཛད་དེ། འདི་ནི་མཛད་ཆེན་བཞིའི་
ནང་གི་གཉལ་གྱི་ལུང་ར་ཆེན་མོ་ཞེས་ཡོངས་སུ་གྲགས་པ་ཡིན་ནོ། །དེ་ནས་འོ་དེ་གུང་རྒྱལ་
གྱི་ལྷ་ཞོལ་དབེན་གནས་ལྷ་སྡིངས་སུ་ཡུན་རིང་བཞུགས་པའི་དུས་སུ་སློབ་དཔོན་སངས་རྒྱས་
བསྐྱངས་ཀྱིས་མཛད་པའི་དབུ་མ་རྩ་ཤེའི་འགྲེལ་བ་གཟིགས་པས་མཚམས་སྦྱར་ཏེ་ཀླུ་སྒྲུབ་
ཡབ་སྲས་ཀྱི་ལྟ་བའི་གནད་མཐར་ཐུག་པ་ལ་སྒྲོ་འདོགས་ལྷག་མ་མེད་པར་བཅད་ཅིང་མཚན་
འཛིན་གྱི་དམིགས་གཏད་ཐམས་ཅད་ཞིག་ནས་སྟོན་པ་ལ་ཤེས་ནས་དད་པ་ཐོབ་པའི་ཤུགས་
ཀྱིས་ཐུགས་དྲངས་པས་རྟོགས་འབུལ་གྱི་བསྟོད་པ་ལེགས་བཤད་སྙིང་པོ་ཞེས་མཚན་དུ་གསོལ་
བའི་རྟེན་འབྲེལ་བསྟོད་པ་འདི་ལྗགས་རྩོམ་མཛད་དེ། རྒྱ་གར་མཁས་པ་རྣམས་ཀྱི་ལྗགས་
རྩེར་ཡང་ཐོན་དཀའ་བའི་ལེགས་བཤད་རྨད་དུ་བྱུང་བ་གཅིག་ཡིན་པར་གྲགས་སོ། །དེ་
ལ་རྗེ་བཙུན་འཇམ་པའི་དབྱངས་ཀྱིས། རྣམ་ཐར་གྱི་གཙོ་བོ་ཆོས་རབ་ཏུ་རྣམ་འབྱེད་ཀྱིས་
ཆོས་ཟབ་མོ་ཐམས་ཅད་ཐུགས་སུ་ཆུད་ཅིང་དངོས་སྟོབས་ཀྱི་རིགས་པས་གཞི་ལམ་འབྲས་
བུ་ཐམས་ཅད་ཐུགས་སུ་ཆུད་པ་འདི་ཡིན། ཞེས་གསུངས་པ་ལྟར་ཤེས་དགོས་སོ། དགུང་
ལོ་ཞེ་དྲུག་གི་དུས་ཨར་ཆེན་པོ་བྱང་ཆུབ་ཡེ་ཤེས་ཀྱི་གདན་ས་གནམ་རྩེད་ལྡེང་དུ་བླ་མ་རེད་
མདའ་བ་ཆེན་པོ་དང༌། རྗེ་ཐམས་ཅད་མཁྱེན་པ། ལོ་ཙཱ་བ་སྐྱབས་མཆོག་དཔལ་བཟང་
སྟེ་ཆོས་རྗེ་རྣམ་གསུམ་གདན་འཛོམས་ཤིང་། སྡེ་སྣོད་འཛིན་པའི་དགེ་འདུན་དྲུག་བརྒྱ་ལྷག་
དང་བཅས་དབྱར་གནས་ལ་བཞུགས་པའི་རིང་འདུལ་བའི་ཕྱག་ལེན་ཕྲ་མོ་ནས་བཟུང་བསྟན་
པའི་རྩ་བ་སོ་སོར་ཐར་པའི་རྨང་རྫོགས་པར་གསོས་ཤིང་ཆོས་རྗེ་རྣམ་པ་གསུམ་སོ་སོ་ནས་
ཆོས་ཀྱི་འཁོར་ལོ་དཔེ་དང་བྲལ་བ་ཞིག་བསྐོར་བར་མཛད་དོ། དེའི་ཕྱིར་ཕྱིས་ཀྱི་མཁས་
པ་འགའ་རེས། གཉལ་གྱི་ལུང་ར་ཆེན་མོའི་མཛད་ཆེན་གྱི་ཚབ་ཏུ་གནམ་རྩེད་ལྡེང་དུ་འདུལ་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། ༡
བསྟན་རིན་པོ་ཆེ་རྨང་ནས་གསོས་ཏེ་བསྟན་པ་ལ་དག་ཐེར་མཛད་པ་འདི་བགྲང་བར་མཛད་
དེ་མཛད་པའི་འགངས་ཆེ་བ་རེ་རེ་ནས་བསམས་ཀྱིན་དད་པ་འཕེལ་བའི་གནས་སོ། དེ་ནས་
བཀའ་གདམས་པའི་ཆོས་ཀྱི་ཆུ་བོ་ཐམས་ཅད་ཀྱི་འབྱུང་གནས་བྱང་རྭ་སྒྲེང་དུ་བྱོན་ནས་སེང་
གེའི་ཞོལ་དུ་དབེན་གནས་བཏབ། དེར་རྒྱལ་བའི་གསུང་རབ་མཐའ་དག་གི་གནད་བསྡུས་
པ་བྱང་ཆུབ་ལམ་རིམ་ཆེན་མོའི་ལྗགས་རྩོམ་དང་། དགུང་ལོ་ཞེ་དགུ་པའི་དུས་འོ་དེ་གུང་
རྒྱལ་གྱི་ལྷ་ཞོལ་འོལ་ཁའི་བྱམས་པ་གླིང་དུ་རྒྱུད་སྡེ་བཞིའི་ལམ་གྱི་ལུས་རྫོགས་པར་སྟོན་པའི་
བསྟན་བཅོས་སྔགས་རིམ་ཆེན་མོའི་ལྗགས་རྩོམ་མཛད། ཚད་མ་མདོ་དང་སྡེ་བདུན་དུ་རིགས་
པའི་ལམ་ནས་བསྟན་དང་སྟོན་པ་ཚད་མར་བསྒྲུབས་པ་དང་། བསྟན་པ་ཁོ་ན་ཐར་འདོད་
རྣམས་ཀྱི་འཇུག་ངོགས་སུ་སྒྲུབ་པའི་ལམ་གྱི་གནད་ལ་བཟློག་ཏུ་མེད་པའི་ཐུགས་ངེས་བརྟན་
པོ་འཁྲུངས། དགུང་ལོ་ང་གཅིག་གི་དུས་སེ་ར་ཆོས་སྡིངས་སུ་དབྱར་གནས་མཛད་པའི་
སྐབས་མཁས་གྲུབ་དགེ་ལེགས་དཔལ་བཟང་པོ་ཞབས་པད་དུ་བཅར་ནས་རྗེ་བླ་མ་ཉིད་འགྲན་
ཟླ་མེད་པའི་བླ་མ་གཅིག་པུར་བཟུང་ཞིང་ནང་ཐུགས་ཀྱི་སྲས་གཅིག་པུར་གྱུར། དེའི་ཚེ་
དབུ་མ་རྩ་ཤེའི་རྒྱ་ཆེར་འགྲེལ་ལྗགས་རྩོམ་མཛད་སྐབས་རིགས་པ་ཕྲ་མོ་འགའ་ཞིག་ལ་དོགས་
པ་ཅུང་ཟད་གཅོད་དཀའ་བ་བྱུང་ཚེ་འཇམ་པའི་དབྱངས་ཀྱི་བྱིན་རླབས་ཀྱིས་སེ་ར་ཆོས་སྡིངས་
ཀྱི་བར་སྣང་དུ་སྟོང་ཉིད་ཉི་ཤུའི་འགྲེས་རྐང་རྣམས་གསེར་བཙོ་མའི་ཡི་གེར་བྲིས་པའི་རྣམ་
པ་ཡང་ཡང་གཟིགས་པའི་སྣང་བ་བྱུང་བ་ལ་བརྟེན་རྩ་ཤེའི་རིགས་པ་ཕྲ་མོ་རྣམས་ཀྱང་ཕྱག་
མཐིལ་གྱི་རྫས་བཞིན་གཟིགས་པའི་ཐུགས་ངེས་འདྲོངས། དེ་ནས་རྩ་ཤེའི་འགྲེལ་ཆེན་རིགས་
པའི་རྒྱ་མཚོ་དང་། ཤིང་རྟ་ཆེན་པོ་རྣམ་གཉིས་ཀྱི་དགོངས་པ་བཞིན་རྒྱལ་བའི་གསུང་རབ་
ཀྱི་དྲང་ངེས་གཏན་ལ་འབེབས་པའི་བསྟན་བཅོས་ལེགས་བཤད་སྙིང་པོ་གཉིས་ཀྱི་ལྗགས་རྩོམ་
ལེགས་པར་གྲུབ། ས་སྟེང་གི་བསྟན་པ་ཡོངས་ཀྱི་བདག་པོ་གཅིག་པུར་གྱུར་པའི་མཚན་
སྙན་གྲགས་འཛམ་གླིང་གི་ཕྱོགས་ཀུན་ཏུ་ཁྱབ་པ་ལ་བརྟེན་ནས་སྟོབས་ཀྱི་འཁོར་ལོས་སྒྱུར་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 10
པ་རྒྱ་ནག་གི་གོང་མ་རྒྱལ་པོ་ནས་གདན་འདྲེན་གྱི་ཕོ་ཉ་བ་མངགས་པ་ལ། རྒྱ་ཡུལ་དུ་འབྱོན་
པ་དགག་བྱ་ཆེ་ཞིང་དགོས་པ་ཆུང་བར་གཟིགས་ནས་ཞལ་བཞེས་མ་གནང་ཞིང་། རྗེ་བླ་
མ་ཉིད་ཀྱི་སྐུའི་ཚབ་ཏུ་བྱམས་ཆེན་ཚེས་རྗེ་ཤཱཀྱ་ཡེ་ཤེས་གཏོང་གནང་མཛད་དེ་མི་དབང་
ཆེན་པོའི་ཐུགས་ཀྱི་རེ་བ་ལེགས་པར་བསྐངས། དེ་ནས་ཇི་སྐད་དུ་རྒྱལ་པོ་སྲོང་བཙན་སྒམ་
པོའི་བཀའ་ཆེམས་ཀ་ཁོལ་མ་ལས། དེ་ནས་ཁྱད་པར་བསྙེན་བཀུར་ཆེར་མཛད་པ། །དགེ་
སློང་བྱང་སེམས་ཤར་ཕྱོགས་སྐུ་འཁྲུངས་པ། །གསང་སྔགས་འཆང་ཞིང་རྣལ་འབྱོར་ཆེན་
པོ་ནི། །སྙིང་པོའི་མཐའ་བརྟེན་སྐྱེས་ཆེན་དམ་པ་ནི། །ཞལ་ཡང་སྒྱུར་ཞིང་བསྙེན་བཀུར་
དམ་པ་མཛད། །དེ་ལ་བསྙེན་བཀུར་ཆེར་བྱེད་དེ་དག་ནི། །འཕགས་པའི་གང་ཟག་དགེ་
སྦྱོང་ཤ་སྟག་གོ །ཞེས་པའི་ལུང་བསྟན་དུས་ལ་བབ་པ་དང་། རྒྱལ་བའི་བསྟན་པ་རིན་པོ་
ཆེ་ཡུན་གནས་དར་རྒྱས་འབྱུང་བ་ལ་གཟིགས་ནས་ལྷ་སའི་ཇོ་ཁང་གི་རྟེན་དང་བརྟེན་པ་བཅས་
ལ་ཞིག་གསོ་ཚད་མེད་པ་མཛད་ཅིང་། དགུང་ལོ་ང་གསུམ་བཞེས་པ་ས་མོ་གླང་གི་ལོའི་
ཆོ་འཕྲུལ་ཟླ་བའི་ཚེས་གཅིག་ནས་བཅོ་ལྔའི་བར་ཕྱོགས་ཕྱོགས་ནས་ཕེབས་པའི་དགེ་འདུན་
པ་སྟོང་ཕྲག་བརྒྱད་ལྷག་ཞལ་འཛོམས་པ་ལ་བསྙེན་བཀུར་གྱ་ནོམ་པ་དང༌། མཆོད་པའི་
རྫས་ཀྱི་ཡོ་བྱད་གདུགས་དང་དར་འཕན། བླ་བྲེ་དང་ཀ་རྒྱུན། དྲི་བཟང་དང་མར་མེ། ལྷ་
བཤོས་དང་རོལ་མོ་སོགས་བློ་ཡུལ་ལས་འདས་པའི་ལྷ་མཆོད་དང་མི་མཆོད་ཀྱི་མཛད་ཆེན་
ཕྱག་ཏུ་བསྟར་བ་འདི་ལ་མཛད་ཆེན་བཞི་ལས་ལྷ་སའི་སྨོན་ལམ་ཆེན་མོ་ཞེས་ཡོངས་སུ་གྲགས་
སོ། །དེ་ནས་རྒྱུན་དུ་སྐུ་རྗེས་སུ་འབྲང་བའི་འཁོར་སློབ་ལོ་རེ་ལས་ལོ་རེར་ཇེ་མང་དུ་ཕྱིན་
པ་འབྱོན་བཞུད་མང་བ་ལ་ཐུགས་སུན་པའི་ཚུལ་མཛད་ནས་འབྲོག་རི་བོ་ཆེར་འདུལ་བའི་
ཕྱག་ལེན་དང་མཐུན་པར་དགེ་ལྡན་རྣམ་པར་རྒྱལ་བའི་གླིང་ཕྱག་འདེབས་མཛད། དཔལ་
གསང་བ་འདུས་པའི་རིམ་པ་ལྔ་རབ་ཏུ་གསལ་བའི་སྒྲོན་མེ་དང་འགྲེལ་བ་བཞི་སྦྲགས་སོགས་
ཕ་རྒྱུད་གསང་བ་འདུས་པའི་གཞུང་དང་། བདེ་མཆོག་གི་རྒྱུད་ཊཱིཀ་སྦས་དོན་ཀུན་གསལ་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 11
གྱིས་གཙོས་མ་རྒྱུད་བདེ་མཆོག་གི་གཞུང་མང་དུ་བརྩམས་ཤིང༌། བརྩམས་རིམ་བཞིན་
བཤད་པ་ཞིབ་ཅིང་རྒྱས་པ་རེ་སྩལ། དེ་ནས་རྒྱུད་སྡེའི་ལྷ་ཚོགས་ཀྱི་སྒྲུབ་མཆོད་སོགས་ཚོགས་
ཁང་གཅིག་ཏུ་བྱས་ན་དབང་མ་ཐོབ་པ་རྣམས་ལ་དགག་བྱ་ཆེ་བར་དགོངས་ནས། གསང་
སྔགས་སྒྲུབ་མཆོད་ཀྱི་ཚོགས་ཁང་ལོགས་སུ་བཞེངས་པའི་ནང་དུ་གཙོ་སྐུ་རྣམས་རང་བྱོན་
དུ་ཕེབས་པའི་གསང་བདེ་རྡོར་དབྱིངས་གསུམ་གྱི་བློས་བསླངས་དང༌། ཡི་དམ་སོ་སོའི་སྐུ་
བརྙན་གྲངས་མང་བ་རྣམས་གསེར་ཟངས་ཀྱི་རྒྱུ་རྨད་དུ་བྱུང་བ་ཤ་སྟག་ལས་བཞེངས་པའི་
མཛད་པ་འདི་ལ་མཛད་ཆེན་བཞི་ལས་དགའ་ལྡན་སྒྲུབ་མཆོད་ཆེན་མོ་ཞེས་ཡོངས་སུ་གྲགས་
སོ། མདོར་ན་རྗེ་བླ་མ་རང་ཉིད་ཀྱིས་དཀའ་བཞི་པ་ཤེས་རབ་དཔལ་ལ་གནང་བའི་གསུང་
ལན་དུ་གསལ་བ་ལྟར། འཇམ་མགོན་བླ་མ་འདི་ནི་ལྷག་པའི་ལྷ་རྣམས་ཀྱིས་དངོས་སུ་ཆོས་
སྟོན་ཅིང་དགེ་བའི་བཤེས་གཉེན་རྣམས་ཀྱིས་བརྩེ་བས་རྗེས་སུ་བཟུང་། སྡོམ་གསུམ་གྱི་
བཅས་པ་ཕྲ་མོ་ཚུན་ཆད་ཀྱང་སྤྱན་འབྲས་ལྟར་གཅེས་པར་བསྲུངས། ཐུན་མོང་བ་ལམ་
གྱི་གཙོ་བོ་རྣམ་གསུམ་ངེས་འབྱུང་བྱང་ཆུབ་ཀྱི་སེམས་ཡང་དག་པའི་ལྟ་བ་དང་། ཐུན་མོང་
མ་ཡིན་པ་བླ་མེད་རྒྱུད་ཀྱི་བསྐྱེད་རིམ་དང་རྫོགས་རིམ་གྱི་ཉམས་བཞེས་ལ་ལོ་ཟླ་ཁོར་ཡུག་
ཏུ་བརྩོན་པ་ཆུ་བོའི་རྒྱུན་བཞིན་བསྟེན་པ་དང་། བསྟན་པ་དང་སེམས་ཅན་འབའ་ཞིག་ལ་
ཕན་པར་དགོངས་པའི་ཐུགས་ཀྱིས་ལུང་དང་རིགས་པ་དྲི་མ་མེད་པས་ལེགས་པར་སྦྱངས་
ཤིང་བཙལ་བའི་མདོ་སྔགས་ཀྱི་ལམ་བཟང་གཅིག་གྲོགས་སུ་གཅིག་འགྲོ་བའི་ཚུལ་དང་།
རྒྱལ་བའི་བཀའ་ལས་ན་གཅིག་ཀྱང་འདོར་རྒྱུ་མེད་པར་བསྟན་པ་ཐམས་ཅད་འགལ་མེད་
དུ་རྟོགས་པ་དང་། ཐེག་པ་གོང་འོག་གི་གསུང་རབ་མ་ལུས་པ་གང་ཟག་གཅིག་འཚང་རྒྱ་
བའི་གདམས་ངག་ཏུ་འཁྱེར་དགོས་པའི་ལེགས་འདོམས་འདི་གཅིག་པུའི་བཀའ་དྲིན་ཡང་
ཁ་བ་ཅན་གྱི་རྗེས་འཇུག་སུས་ཀྱང་གསོབ་དཀའ་བར་གྱུར། །སྐུ་དངོས་ཀྱི་གདུལ་བྱ་མ་
རྫོགས་པའི་སྒང་ལ་ཡང་། གསུང་ལས་སྐྱེས་པའི་བུ་ཆེན་ལྷུན་པོའི་དྲུང་ན་གསེར་རི་དང༌།



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 12
ཟླ་བའི་དྲུང་ན་རྒྱུ་སྐར་གྱིདཔེ་བཞིན་ཡོན་ཏན་གྱི་རྩལ་རྫོགས་པ་བགྲང་དུ་ཡས་པའི་ཕྱག་རྗེས་
ཀྱི་འཕྲིན་ལས་ནི་ནུབ་གུར་ཀུམ་གྱི་མེ་ཏོག་བཞད་པའི་ཁ་ཆེ་ཀསྨིར་ནས་བཟུང་ཤར་རྒྱ་ནག་
སྲིན་སྐུད་གོས་སུ་འཐགས་པའི་རྒྱལ་ཁམས་ལ་ཐུག་པའི་བར་དུ་ཁྱབ་པ་དང༌། ཁྱད་པར་
དུ་ཐུབ་པའི་བསྟན་པ་བྱང་ནས་བྱང་དུ་དར་བའི་དུས་སྐབས་ལ་སླེབས་པའི་ད་ལྟའི་དུས་ཀྱི་
ཚེ་ན་ཡང་། འཛམ་གླིང་ཆུང་ངུའི་ས་ཁྱོན་ལས་བརྒལ་ཏེ། ས་དུམ་བུ་བཅུ་གཉིས་ཀྱིས་
ཡོངས་སུ་བསྐོར་བའི་འཛམ་གླིང་ཆེན་པོ་ཞེས་བྱ་བ། ཁ་སྐད་དང་ཡིག་རིགས་མི་འདྲ་བ།
ཤ་ཚུགས་དང་ཆ་ལུགས་མི་འདྲ་བ། རྫས་དང་འཕྲུལ་གྱི་བཀོད་པ་འབྱམས་ཀླས་ལ་རིག་
པའི་མཚོན་ཆའི་རྣོ་དབལ་འབར་བ། ཟླ་བའི་དཀྱིལ་འཁོར་དུ་ཡང་གོམ་པའི་འདེགས་འཇོག་
ཅི་དགར་བྱེད་ཐུབ་པའི་སྐྱེ་བོའི་ཚོགས་ཀྱི་གང་བའི་གླིང་དང་གླིང་ཕྲན་ཕལ་ཆེར་དུ་དབང་
རྣོན་ཆོས་ཀྱི་རྗེས་སུ་འབྲང་བའི་དབང་དུ་བྱས་ཏེ་རྒྱལ་བའི་བསྟན་པ་སྤྱི་དང༌། །ཡང་སྒོས་
ཞྭ་སེར་ཅོད་པན་འཆང་བའི་བསྟན་པ་རིན་པོ་ཆེར་ཞུགས་ནས་ཐོས་བསམ་ལ་འབད་པ་དང་།
རབ་ཏུ་བྱུང་ནས་ཚུལ་ཁྲིམས་ཀྱི་སྡོམ་པ་ལེན་པ་འདི་འདྲ་བ་ནི་ཉན་ཐོས་ཐེག་པའི་ཐུན་མོང་
སྣང་ཚོད་ཀྱི་དབང་དུ་བཏང་ན་ཉན་ཐོས་ཆེན་པོ་བརྒྱད་ཅུའི་འཁོར་གྱིས་ཡོངས་སུ་བསྐོར་
བའི་སྟོན་པ་ཤཱཀྱའི་དབང་པོ་ཞལ་བཞུགས་པའི་དུས་སུ་ཡང་མ་བྱུང་བར་བསྒྲགས་ན་རྫུན་
གྱི་ཉེས་པ་མི་འབྱུང་ངམ་སྙམ་མོ། །དེ་ལྟར་ཡང་ཇི་སྐད་དུ། བློ་བཟང་བསྟན་འདི་ནམ་
མཁའ་ཇི་སྲིད་དུ། །འཛིན་ཕྱིར་རང་སྲོག་གངྒའི་བྱེ་སྙེད་དུ། །གཏོང་ལའང་ལྷག་པར་
སྤྲོ་བའི་སྙིང་སྟོབས་ཆེ། །མི་ཉམས་འཕེལ་བས་རང་བསྟན་འཛིན་གྱུར་ཅིག །ཅེས་ཐུགས་
སྨོན་མཛད་པའི་རྗེས་སུ་བདག་ཅག་གིས་ཀྱང་ནུས་པ་རྩལ་སྤྲུགས་ཀྱིས་སློབ་པ་ལ་བརྩོན་པར་
བྱའོ། དེ་ལྟར་དགུང་ལོ་དྲུག་ཅུ་རེ་གསུམ་བར་དུ་སྐུ་དངོས་ཀྱིས་གདུལ་བར་བྱ་བའི་མཛད་
པ་རྣམས་ལེགས་པར་གྲུབ་པ་ན་སྔ་ཕྱི་རིམ་པར་རྒྱལ་བ་དགེ་འདུན་གྲུབ་པ་ལ་མཐང་གོས་
ཀྱི་རྟེན་སྐལ་དང་བཅས་གཙང་ཕྱོགས་ནས་བཀའ་གདམས་གླེགས་བམ་དུ་ལུང་བསྟན་པའི་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 13
ཆོས་སྡེ་བཀྲ་ཤིས་ལྷུན་པོ་བཞེངས་པའི་ཞལ་ཏ་དང༌། འཇམ་དབྱངས་ཆོས་རྗེ་བོད་ཀྱི་ན་
ལེནྡྲ་ཆེན་པོ་དཔལ་ལྡན་འབྲས་སྤུངས་ཕྱོགས་ཐམས་ཅད་ལས་རྣམ་པར་རྒྱལ་བའི་ཆོས་སྡེ་
དང༌། བྱམས་ཆེན་ཆོས་རྗེ་ལ་ཤིང་སེ་བའི་ལྗོན་ཤིང་གི་ར་བས་བསྐོར་བའི་སེ་ར་ཐེག་ཆེན་
གླིང་ཕྱག་འདེབས་མཛད་པའི་ཞལ་ཏ་ཞིབ་པར་གནང་བ་དང་། རྗེ་སྣར་ཐང་པ་ཤེས་རབ་
སེང་གེ་ལ་གསང་སྔགས་རྒྱུད་སྡེའི་བཀའ་སྲོལ་སྐྱོང་བའི་ཞལ་ཏ་དང་། །ཁྱད་པར་དུ་སྐུའི་
སྒྱུ་འཕྲུལ་མ་བསྡུས་པའི་སྔ་གོང་དེར་ཆོས་རྗེ་དར་མ་རིན་ཆེན་ལ་དབུ་ཞྭ་བཞེས་འཕྲོའི་རྟེན་
སྐལ་གནང་བ་ནི་དོན་ལ་རྗེ་རང་ཉིད་ཀྱི་ཆོས་ཀྱི་རྒྱལ་ཚབ་ཏུ་མངའ་གསོལ་བ་སོགས་ཕྱི་རྗེས་
ཀྱི་མཛད་པ་མཐའ་དག་གི་རིམ་པ་གཅིག་ཀྱང་མ་ལུས་པ་ཞལ་ཆེམས་ཀྱི་ཚུལ་དུ་འབོགས་
པར་མཛད། དེ་ནས་དགུང་ལོ་རེ་གསུམ་ལ་རབ་བྱུང་བདུན་པའི་བགྲང་བྱ་སོ་གསུམ་པ་
ས་མོ་ཕག་གི་ལོའི་བཅུ་པའི་ཉི་ཤུ་ལྔའི་ཉི་ཤར་གྱི་དུས་ཚོད་ལ་ཞབས་རྡོ་རྗེ་སྐྱིལ་ཀྲུང་དང་ཕྱག་
གཉིས་མཉམ་གཞག་མཛད་པའི་ངང་ལ་སྟོང་པ་གསུམ་རིམ་གྱིས་ཐིམ་པའི་ཐམས་ཅད་སྟོང་
པ་འོད་གསལ་དོན་དམ་པའི་བདེན་པ་མངོན་དུ་མཛད་དེ་བར་དོ་ལོངས་སྤྱོད་རྫོགས་པའི་སྐུར་
མངོན་པར་སངས་རྒྱས་པའི་མཛད་པ་མངོན་སུམ་དུ་བསྟན་ཏོ། དེ་ལ་མཁས་གྲུབ་ཐམས་
ཅད་མཁྱེན་པས། འོད་གསལ་ཆོས་སྐུ་མངོན་དུ་མཛད་གྱུར་པ། །དེ་ཚེ་ཁྱོད་སྐུ་འོད་ཀྱི་
གོང་བུར་གྱུར། །བར་དོ་ལོངས་སྤྱོད་རྫོགས་པ་སྒྱུ་མའི་སྐུ། །མཆོག་གི་དངོས་གྲུབ་བརྙེས་
ལ་གསོལ་བ་འདེབས། །ཞེས་གསུངས་པ་ལྟར་རོ། །དེའི་ཚེ་མཆོད་པའི་རྣམ་གྲངས་བཟང་
ཞིང་གྱ་ནོམ་པས་དགུང་ཞག་གི་བར་དུ་མཆོད་ཅིང་ཐུགས་ཀྱི་དགོངས་པ་བླ་ལྷག་ཏུ་རྫོགས་
པར་བྱེད་པའི་ཐབས་ལ་བརྩོན་པའི་རྒྱུན་ཇི་སྲིད་བསྟན་པ་ནམ་གནས་ཀྱི་བར་དུ་རྒྱུན་མ་ཆད་
པའི་སྲོལ་ཀ་དར་བ་ནི་ད་ལྟ་དགེ་ལྡན་པའི་བཅུ་པའི་ལྔ་མཆོད་ཅེས་ཡོངས་སུ་གྲགས་པ་འདི་
ཉིད་ཡིན་ནོ། དེ་ལྟར་རྗེ་ཐམས་ཅད་མཁྱེན་པའི་གསང་བ་གསུམ་གྱི་རྣམ་ཐར་ལ་རང་ཕྱོགས་
ཀྱི་སྐྱེས་བུ་དམ་པ་རྣམས་ཀྱིས་སྔ་ཕྱིར་བསྟོད་ཅིང་བསྔགས་པའི་ཆེ་བརྗོད་ཆབས་གཅིག་ཏུ་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 14
བཀོད་ན་ནི་གླང་ཆེན་གྱི་རྒྱབ་ཁལ་ལས་ཀྱང་མང་བས་ན་སུ་ཞིག་གིས་འགོད་པར་ནུས། འོན་
ཀྱང་འདིར་གྲུབ་མཐའ་གཞན་ཕྱོགས་པའི་གཟུར་གནས་མཁས་པའི་དབང་པོ་འགའ་ཞིག་
གིས་མཛད་པའི་བསྟོད་ཚིག་ལས་ཆེ་ལོང་ཙམ་འགོད་ན། བོ་དོང་པཎ་ཆེན་ཕྱོགས་ལས་
རྣམ་རྒྱལ་གྱིས། ཐུབ་བསྟན་ཉི་མ་ནུབ་རིར་ལྷུང་གྱུར་ཅིང་། །ཤེས་ལྡན་རྐང་དྲུག་ལྡན་
པ་མྱ་ངན་འདས། །ལོག་སྨྲ་འབྱུང་པོའི་བྱ་ཚོགས་རྒྱུ་དུས་འདིར། །སྨྲ་བའི་ཟླ་བ་བློ་བཟང་
གྲགས་པ་ཤར། ཞེས་དང་། ས་བཟང་ལོ་ཙཱ་བ་ངག་དབང་གིས། ཐུབ་དབང་ཞིང་དུ་
ཁྱོད་ཉིད་ཁོ་ནས་ནི། །ཐུག་བསྟན་གསལ་བའི་འཕྲིན་ལས་འདི་ལྟ་ན། །ཐུབ་པའི་རྒྱལ་
ཚབ་བདག་གིས་ཅི་བྱ་ཞེས། །མི་ཕམ་མགོན་དེས་ཕྲག་དོག་མི་མཛད་དམ། ཞེས་དང་།
སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས། བྱང་ཕྱོགས་འདི་ན་ཚིག་ལ་བྱང་བ་དཀོན།
དོན་ལ་སྒྲོ་འདོགས་ཆོད་པ་དེ་བས་དཀོན། །བསྟན་དོན་ཉམས་སུ་ལེན་པ་སྲིད་མཐའ་ཙམ།
དེ་གསུམ་མཐར་ཕྱིན་ཁྱོད་ལ་སྙིང་ནས་འདུད། །ཅེས་དང་། ཡང་དེ་ཉིད་ཀྱིས། མདོ་
སྔགས་མཐའ་དག་ཁྱད་པར་རྡོ་རྗེ་ཐེག་། རྒྱུད་སྡེ་མཐའ་དག་ཁྱད་པར་བླ་མེད་དོན། །རིམ་
གཉིས་མཐའ་དག་ཁྱད་པར་སྒྱུ་ལུས་ལ། །སྔོན་མེད་ལེགས་བཤད་གཏེར་ཆེན་ཁྱོད་ལ་འདུད།
ཅེས་དང་། འབྲུག་པ་པདྨ་དཀར་པོས། གང་དང་རྒྱལ་བ་ཀུན་གྱི་ཡོན་ཏན་ནི། །སྲང་ལ་
བཅལ་བཞིན་ལྕི་ཡང་མ་མཆིས་པས། །ལྔ་བརྒྱ་པ་ཡི་གཙུག་རྒྱན་དུ་འོས་པ། །ཐམས་
ཅད་མཁྱེན་པ་ཁྱོད་ལ་ཕྱག་འཚལ་ལོ། །ཞེས་དང༌། ཀརྨ་མི་བསྐྱོད་རྡོ་རྗེས། །བྱང་གི་
ཕྱོགས་འདིར་རྒྱལ་བའི་བསྟན་པ་ལ། །ཕལ་ཆེར་ལོག་པ་འབའ་ཞིག་སྤྱོད་པའི་སྐབས། འཁྲུལ་
མེད་བྱི་དོར་མཛད་པའི་ཙོང་ཁ་པ། །རི་བོ་དགའ་ལྡན་པ་ལ་བསྟོད་པར་བགྱི། །ཞེས་དུས་
ཐོག་དེ་དང་དེར་བོད་ཀྱི་གཟུར་གནས་མཁས་པའི་དབང་པོ་རྣམས་ཀྱི་རྗེ་ཐམས་ཅད་མཁྱེན་
པའི་སྐུ་ཡོན་ལ་ཤེས་ནས་མི་ཕྱེད་པའི་དད་པ་ཐོབ་པའི་ཤུགས་ཀྱིས་སྒྲོ་སྐུར་དང་བྲལ་བའི་
བསྟོད་ཚིག་བརྩམས་པ་འདི་འདྲ་བའི་སྒོ་ནས་ཀྱང་བདག་ཅག་གིས་དད་པ་དང་གུས་པ་ལྷུར་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 15
བླང་བར་བྱའོ། །དེ་ལྟར་ན་འཇམ་མགོན་བླ་མ་རྗེ་བློ་བཟང་གྲགས་པ་ཞེས་མཚན་ཐོས་པ་
ཙམ་གྱི་ཀྱང་དད་པའི་སྤུ་ལོང་རང་དབང་མེད་པར་གཡོ་བ་འདི་ཉིད་ཀྱི་རྣམ་པར་ཐར་པ་རྒྱ་
མཚོ་ལྟ་བུ་ལས་ཆུ་ཐིགས་ཙམ་ཞིག་བློས་ལྕོགས་ཚོད་ཀྱིས་མདོར་བསྡུས་པར་བརྗོད་པ་རེ་
ཞིག་རྫོགས་སོ། མཇུག་ཏུ་ཚིག་དོན་དྲན་བཞིན་དུ་བསྔོ་སྨོན་གྱི་རིམ་པ་དམ་པའི་གསུང་
བྱིན་རླབས་ཅན་རེ་གསུང་སྒྲོགས་མཛད་ན་ལེགས་པས་འདི་ལྟར། རྨད་བྱུང་རྣམ་ཐར་གཙང་
མའི་ཁྲིམས་དང་ལྡན། །རླབས་ཆེན་རྒྱལ་སྲས་སྤྱོད་པའི་སྙིང་སྟོབས་ཆེ། །བདེ་སྟོང་མཆོག་
གི་རིམ་གཉིས་རྣལ་འབྱོར་སྤྱོད། །བློ་བཟང་རྒྱལ་བའི་བསྟན་དང་མཇལ་བར་ཤོག །ཅེས་
དང༌། དེ་ནས། བདག་གིས་ཇི་སྙེད་མ། ཚེ་རབས་ཀུན་ཏུ་མ། སྐྱེ་བ་ཀུན་ཏུ་མ། ཆོས་
ཀྱི་རྒྱལ་པོ་མ། བདག་དང་གཞན་གྱི་མ་བཅས་ཀྱི་སྒོ་ནས་སྨོན་ལམ་རྣམ་དག་གིས་རྒྱས་
གདབ་པར་བྱའོ། སྨྲས་པ། འདིར་འབད་དགེ་ཚོགས་ཀུ་མུད་དུང་དང་གངས་རེའི་མདོག་
ལྟར་དཀར་བའི་དགེ་མཚན་གྱིས། །ཞྭ་སེར་ཅོད་པན་འཆང་བའི་བསྟན་འཛིན་མི་ཤིགས་
རྡོ་རྗེ་ཁྲི་ལ་ཞབས་བརྟན་ཅིང༌། །བདག་ཅག་རྣམས་ཀྱང་ཕྱི་མའི་དུས་ན་མཐོ་རིས་ཡིད་
དགའ་ཆོས་འཛིན་བྱམས་པའི་དྲུང་། །འཇམ་དཔལ་སྙིང་པོའི་གསུང་གི་བདུད་རྩིས་ཐེག་
ཆེན་གཏན་བདེ་གྲོང་དུ་བདེ་བླག་ཕྱིན་གྱུར་ཅིག། །།ཅེས་ཁམས་གསུམ་ཆོས་ཀྱི་རྒྱལ་པོ་
ཙོང་ཁ་པ་ཆེན་པོའི་རྣམ་པར་ཐར་པ་རྒྱ་མཚོ་ལྟ་བུ་ལས་ཆུ་ཐིགས་ཙམ་ཞིག་བཀོད་པའི་རབ་
ཏུ་བྱེད་པ་དད་པའི་སྒོ་འབྱེད་ཅེས་བྱ་བ་འདི་ནི། གངས་ཅན་མདོ་སྨད་ཁྲོད་ཀྱི་གངས་རིའི་
དབང་པོ་མུ་རུ་གངས་དཀར་ཕྱོགས་ལས་རྣམ་རྒྱལ་གྱི་ལྷ་ཞོལ་ཨ་རིག་དགོན་ཆེན་དགའ་
ལྡན་ཆོས་འཕེལ་གླིང་གི་ཆོས་ཁྲིམས་པ་བཀྲ་ཤིས་རྒྱ་མཚོ་དང་། དབུ་མཛད་རྒྱ་ཡགས་ཤེས་
རབ། རྒན་པ་བསྟན་འཛིན་དར་རྒྱས། བཤད་སྒྲུབ། བྱམས་ཆོས། ཆོས་དར། ལྷུན་
གྲུབ། བསྟན་སྐྱོང་རྣམས་དང་། སྦྱིན་བདག་བསོད་ནམས་བཅས་ནས་བཟང་གོས་དང་
ལྷ་རྫས་ཀྱི་དངོས་པོའི་སྐྱེས་དང་བཅས་སྔོན་ཆད་དགོན་དེར་རྗེའི་རྣམ་ཐར་གྱི་བཤད་པ་ཚོགས་



ཚེ་ཏན་ཞབས་དྲུང་གི་མཛད་པའི་རྗེའི་རྣམ་ཐར། 16 །
སུ་འདོན་སྲོལ་ཡོད་པ་བསྟན་པ་ཉམས་འགྲིབ་ཀྱི་སྐབས་སུ་དཔེ་ཡང་ཆུད་ཟོས་པར་གྱུར། དེར་
མ་ཟད་ད་ལྟ་བློ་ན་ཡོད་པའང་འཆལ་འཚོལ་དུ་གྱུར་པས་གསར་བ་ཞིག་རྩོམ་དགོས་པའི་སྐུལ་
མ་དང་དོན་གཉེར་ནན་ཏན་མཛད་པའི་ངོར། གསེར་ཞུན་ཅོད་པན་འཆང་བའི་གྲལ་མཐའ་
བར་རློམ་པ། ཚེ་ཏན་ཞབས་དྲུང་འཇིགས་མེད་རིགས་པའི་བློ་གྲོས་ཀྱི་རྗེ་ཐམས་ཅད་མཁྱེན་
པ་དགའ་ལྡན་ཡི་དགའ་ཆོས་འཛིན་གྱི་ཞིང་དུ་གཤེགས་པའི་ལོ་ནས་བརྩིས་པའི་ལོ་ལྔ་བརྒྱ་
དང་རེ་གཉིས་འདས་པ། །རབ་རྒྱལ་ལྕགས་བྱ་ལོའི་དགའ་ལྡན་ལྔ་མཆོད་ཆེན་མོའི་དུས་
ཆེན་གྱི་ཉིན་གར་འདུག་ཆོས་ཀྱི་ལྡིང་ཁང་དུ་དད་གུས་རྩེ་གཅིག་པས་སྦྱར་བའི་ཡི་གེ་པ་ནི།
དམ་པའི་སྤྱོད་པ་དང་མཐུན་པར་གནས་པ་དགེ་སློང་འཇིགས་མེད་ལེགས་བཤད་སྒྲ་དབྱངས་
སོ།། །། ་ ་ ་
།
།
དང་
ཚུལ་ཁྲིམས་ཡང་དག་ལྡན་པའི་མདོ་ལས།
།ཚུལ་ཁྲིམས་ལྡན་པ་སངས་རྒྱས་འབྱུང་དང་འཕྲད།
།ཚུལ་ཁྲིམས་ལྡན་པ་རྒྱུན་རྣམས་ཀུན་གྱི་མཆོག ་
།ཚུལ་ཁྲིམས་ལྡན་པ་དྲི་ངད་བྱུག་པ་ཡིན།
།ཚུལ་ཁྲིམས་གདུང་བ་སེལ་བ་བསིལ་བའི་ཆུ།
།ཚུལ་ཁྲིམས་ལྡན་པ་འཇིག་རྟེན་ཀུན་གྱིས་བསྟོད།
།ཚུལ་ཁྲིམས་དག་གིས་འགྲོ་བ་དམ་པ་མནོས། །ཞེས་གསུང་།
།
།
།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 17
༄༅། །དགེ་སློང་གི་བསླབ་བྱ་གནམ་རྩེ་ལྡེང་མར་གྲགས་པ་
བཞུགས་སོ། །
༧མཉམ་མེད་རྒྱལ་བ་ཙོང་ཁ་པ་བློ་བཟང་གྲགས་པ།
༄༅། །སྙན་པའི་བ་དན་འཇིག་རྟེན་གསུམ་དུ་གྲགས། །དམ་པའི་ཆོས་སྒྲ་སེངྒེའི་སྒྲ་
བསྒྲགས་པ། །ཐམས་ཅད་མཁྱེན་པ་དཀོན་མཆོག་མཛོད་བརྙེས་པ། །ཞབས་ལ་ཚངས་
དབང་གཙུག་གི་ནོར་བུས་གཏུགས། །སྡུག་བསྔལ་རྒྱལ་མཚོ་གཏིང་མཐའ་མེད་བརྒལ་
བ། །འགྲོ་བའི་གཙོ་ལ་སྤྱི་བོས་ཕྱག་འཚལ་ཏེ། །ཐམས་ཅད་མཁྱེན་པའི་བསླབ་གཞི་དཀོན་
མཆོག་སྣོད། །འཕགས་པའི་ཚོགས་ཀྱི་དབུས་སུ་དབྱེ་བར་བྱ། །ངེས་པར་འབྱུང་བའི་
ཚུལ་ཁྲིམས་སྡུག་བསྔལ་སྤོང་། །འཇིག་ཚོགས་ལྟ་བ་གདོན་གྱི་རྩ་བ་འཇོམས། །དཔལ་
འབྱོར་ས་དང་མེ་ཏོག་མདའ་ཅན་འཇོམས། །སངས་རྒྱས་ལ་ནི་མགོས་གཏུགས་བཤད་
པར་བྱ། །འདི་དང་ཕྱི་མའི་ཕུན་སུམ་ཚོགས་པ་ཐམས་ཅད་འགྲུབ་པ་དང་། རྒྱུད་པ་ཐམས་
ཅད་སེལ་བའི་འབྱུང་གནས་ནི་བདེ་བར་གཤེགས་པའི་བསྟན་པ་ཁོ་ན་ཡིན་ལ། དེ་ལ་འཇུག་
པའི་ཚུལ་ནི་མཛོད་ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་
ཏུ་སྦྱོར། ཞེས་ཐོས་བསམ་སྒོམ་གསུམ་གང་བྱེད་ཀྱང་ཐོག་མར་ཚུལ་ཁྲིམས་རྣམ་པར་དག་
པས་གཞི་བཟུང་ནས་བྱ་བར་གསུངས་པས་རབ་ཏུ་བྱུང་བ་དང་བསྙེན་པར་རྫོགས་པའི་རྟེན་
གྱིས་ནི་ཐོག་མར་རང་གིས་ཁས་བླངས་པའི་ཚུལ་ཁྲིམས་དག་པ་ལ་འབད་པར་བྱའོ། །དེ་
སྐད་དུ་ཡང་མགོན་པོ་ཀླུ་སྒྲུབ་ཀྱིས། དང་པོར་བསླབ་ལ་རབ་གུས་བྱ། །སོ་སོར་ཐར་པ་
འདུལ་བཅས་པ། །མང་ཐོས་དོན་གཏན་དབབ་ལ་བསྒྲིམ། ཞེས་གསུངས་པའི་ཕྱིར་རོ།
དེ་ལྟར་བསླབ་པར་བྱ་བའི་གནས་སྟོན་པའི་འདུལ་བ་ནི། ཆོས་ཀྱི་རྗེ་མྱ་ངན་ལས་འདས་
ནས་སྟོན་པའི་དོད་དུ་བཟུང་སྟེ་གུས་པས་ཉན་པ་དང༌། ཐོས་ནས་ཀྱང་ཉེས་སྤྱོད་རགས་པ་
ལྟ་ཅི་སྨོས། ཕྲ་བ་རྣམས་ལ་ཡང་འབད་པ་ཆེན་པོས་བསྲུང་དགོས་པ་ལ་སོགས་པ་ནི། རྒྱལ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 18
བའི་ལུང་རྣམ་པར་འབྱེད་པ་ལས། ང་ནི་མྱ་ནང་འདས་གྱུར་ན། །འདི་ནི་ཁྱེད་ཀྱི་སྟོན་
པ་ཞེས། །རང་བྱུང་ཉིད་ཀྱིས་གུས་བཅས་པས། །ནན་ཏན་དགེ་སློང་ཚོགས་མདུན་བསྟོད།
འདུལ་འདི་སོ་སོ་ཐར་པ་དེའི། །རྣལ་འབྱེད་ཡིན་པར་དགོངས་པས་ན། །ཐར་འདོད་རྣམས་
ཀྱིས་གུས་བྱས་ཏེ། །འདི་ནི་ནན་ཏན་མཉན་པར་བྱ། །ཞེས་དང༌། ཐོས་ནས་དྲང་སྲོང་
ཆེན་པོ་ཡིས། །ཇི་སྐད་གསུངས་བཞིན་བསྒྲུབ་པར་བྱ། །ཁ་ན་མ་ཐོ་ཕྲ་རྣམས་ལ། །བརྟེན་
ཅིང་བྱེད་པ་ཉིད་དུ་གྱིས། །རྟག་ཏུ་འབད་པས་འདའ་བ་ཡི། །སེམས་རྟ་ཁ་གླན་དཀའ་བ་
ལ། །མཐུན་པའི་གཟེར་རྣོན་བརྒྱབ་བ་ཡི། །སྲབ་ནི་འདུལ་བ་འདི་ཡིན་ནོ། །ཆེ་བ་གང་
དག་ངག་ཙམ་གྱིས། །ལྡོག་ཅིང་མཚམས་ལས་མི་འདའ་བ། །དེ་དག་མི་རྟ་བཟང་པོ་སྟེ།
ཉོན་མོངས་གཡུལ་ལས་ངེས་རྒྱལ་འགྱུར། །སུ་ལ་སྲབ་འདི་མེད་པ་དང༌། །ནམ་དུའང་
འདོད་པར་མི་འགྱུར་བ། །དེ་དག་ཉོན་མོངས་གཡུལ་གྱིས་དཀྲུགས། །འཇོག་བྲལ་རྣམ་
པར་འཁྱམ་པར་འགྱུར། ཞེས་གང་གསུངས་པ་བཞིན་ནོ། །དེའི་ཕྱིར་རབ་ཏུ་བྱུང་བ་དང་
བསྙེན་པར་རྫོགས་པའི་སྡོམ་པ་དང་ལྡན་པས་བསླབ་པ་བསྲུང་བའི་ཚུལ་ལ། མ་ཐོབ་པ་ཐོབ་
པར་བྱེད་པ་དང་། ཐོབ་པ་མི་ཉམས་པར་བསྲུང་བ་དང་། ཉམས་ན་ཕྱིར་བཅོས་པའི་བཅས་
པ་ལས་མི་འགལ་བར་བྱ་བ་གསུམ། དང་པོ་ལ་སྡོམ་ལྡན་གྱི་རྟེན་སྒྲུབ་པ་དང་། གྲུབ་ནས་
ཇི་ལྟར་བསྲུང་བའི་ཚུལ་གཉིས། དང་པོ་ལ་གང་གིས་སྒྲུབ་པའི་རྟེན། གང་ལ་བསྒྲུབ་པའི་
ཡུལ། ཇི་ལྟར་སྒྲུབ་པའི་ཆོ་ག་གསུམ། དང་པོ་ལ་དགེ་ཚུལ་དང་བསྙེན་རྫོགས་སུ་སྒྲུབ་
པའི་རྟེན་གཉིས། དངཔོ་ལ། མཁན་པོ། སློབ་དཔོན། ཞུ་བའི་གང་ཟག །ཞུ་སའི་ཡུལ་
དང་བཞི། དང་པོ་མཁན་པོ་ནི། བཙུན་པའི་ཡན་ལག་ཏུ་རྩ་བའི་ལྟུང་བས་མ་གོས་ཤིང་།
རང་བཞིན་གྱི་ཁ་ན་མ་ཐོ་བ་ལ་འཛེམ་པ། བརྟན་པའི་ཡན་ལག་ཏུ་བསྙེན་པར་རྫོགས་
ནས་བར་མ་ཆད་དུ་ལོ་བཅུ་ལོན་པ། མཁས་པའི་ཡན་ལག་ཏུ་འདུས་བ་ཤེས་པ། ཕན་
འདོགས་ཀྱི་ཡན་ལགལ་ལྟ་བ་མཐུན་པ། མཚན་མཐུན་པ། ཐ་སྙད་གསུམ་དང་ལྡན་པ།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 19
ལུས་ཐ་མལ་དུ་གནས་པ། ས་རང་བཞིན་དུ་གནས་པ། སྙིང་རྗེ་དང་ལྡན་པ། བཟོད་པ་
དང་ལྡན་པ། ནང་འཁོར་བ་དག་པ། ཆོས་དང་ཟང་ཟིང་གི་ཕན་འདོགས་ལ་བརྩོན་པ།
དུས་སུ་འདོམས་པ་སྟེ་ཆོས་བཅུའོ། །དུས་སུ་འདོམས་པ་དེ་ཡང་མཁན་པོ་བྱས་ནས་མཁན་
བུ་ལ་བསླབ་བྱ་རྣམས་ཚུལ་བཞིན་དུ་སྟོན་པ་ལ་བྱ་སྟེ། དེ་ལྟར་ཡང་ལུང་ལས། བཞིན་
བཟང་། བཅོམ་ལྡན་འདས་ཀྱིས། དགེ་སློང་དག་ཤན་པ་བྱེད་དུ་བཅུག་པ་ནི་བླའི་རབ་
ཏུ་བྱུང་ཞིང་བསྙེན་པར་རྫོགས་པར་བྱས་ནས་ཡལ་བར་པོར་བ་ནི་མི་རུང་ངོ་ཞེས་བཀའ་
སྩལ་པ། འདི་ཡང་སེམས་ཅན་དམྱལ་བར་འགྲོ་བར་འགྱུར་ལ་ཁོ་བོ་ཡང་ལྟུང་བ་དང་བཅས་
པར་འགྱུར་བས་ཁོ་བོ་འདི་རབ་ཏུ་མི་འབྱིན་ཏོ། ཞེས་གསུངས་པ་ཡིན་ནོ། །དེའི་ཕྱིར་
མཁན་པོ་བྱས་ནས་དེའི་ལས་སུ་བྱ་བ་མཁན་བུ་ལ་བསླབ་བྱ་མི་སྟོན་པར་ཡལ་བར་འདོར་
བ་ནི་ཆེས་མི་རིགས་སོ། །གལ་ཏེ་དགེ་སློང་འགའ་ཞིག་གིས་འདི་རབ་ཏུ་ཕྱུངས་ཤིག་དང་
ཁོ་བོས་བསླབ་བྱ་རྣམས་བསྟན་པར་བྱའོ་ཞེས་ཁས་ལེན་ན་རང་གིས་མི་སྟོན་ཀྱང་ཉེས་པ་
མེད་པར་སྤྲུལ་པ་རབ་ཏུ་བྱུང་བ་དང་། སྤངས་པ་ལ་སྟོབས་པའི་བྱུང་བའི་མཐའ་ལས་ཤེས་
སོ། །གཉིས་པ་སློབ་དཔོན་ནི། བསྙེན་པར་རྫོགས་པའི་སྡོམ་པ་དག་པ། ལྟ་བ་མཐུན།
མཚན་མཐུན། ཐ་སྙད་གསུམ་དང་ལྡན། ལུས་ཐ་མལ་དུ་གནས། ས་རང་བཞིན་དུ་
གནས། མཁན་པོ་ལས་གཞན་ཡིན་པ། དགེ་ཚུལ་གྱི་སྡོམ་པ་འབོགས་པར་ནུས་པ་སྟེ་ཆོས་
བརྒྱད་ལྡན་ནོ། །གསུམ་པ་ཞུ་བའི་གང་ཟག་ནི་མཁན་པོ་ལས་གཞན་ཡིན་པ་ཡན་ཆད་སློབ་
དཔོན་དང་འདྲ་ལ་དེའི་སྟེང་དུ་མཚམས་ནང་ན་གནས་པ། ཞུ་བའི་ཆོ་ག་ལ་མཁས་པ་སྟེ་
ཆོས་དགུ་དང་ལྡན་པའོ། །བཞི་པ་ཞུ་སའི་ཡུལ་ནི། གྲངས་ཚང་། ས་རང་བཞིན་དུ་གནས།
ཐོས་པའི་ཉེ་འཁོར་དུ་གནས་པ་སྟེ་ཆོས་གསུམ་ལྡན་ནོ། །གཉིས་པ་བསྙེན་རྫོགས་སུ་སྒྲུབ་
པའི་རྟེན་ལ། མཁན་པོ། སློབ་དཔོན། དགེ་འདུན། དུས་གོ་བ་དང་བཞི། དང་པོ་ནི་
སྔར་དང་འདྲ་ལ། གཉིས་པ་སློབ་དཔོན་ལ་གཉིས་ལས་ལས་བྱེད་པ་ནི་ཁ་སྐོང་དུ་འོས་ཤིང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 20
ལས་ཀྱི་ཆོ་ག་ཤེས་པའོ། །ཁ་སྐོང་དུ་འོས་པའི་ལས་མཁན་མེད་པའི་ཚེ་དགེ་འདུན་མཚན་
ཉིད་དང་ལྡན་པ་ཚང་ན་རྩ་བའི་ལྟུང་བས་མ་གོས་པ་ཙམ་གྱིས་ཀྱང་ལས་འཆགས་ལ། ལྟུང་
བ་ཉེས་བྱས་སུ་འགྱུར་རོ། །གསང་སྟེ་སྟོན་པ་ནི་བསྙེན་རྫོགས་ཀྱི་སྡོམ་པ་དག་པ་ནས་ས་
རང་བཞིན་དུ་གནས་པའི་བར་དྲུག་དགེ་ཚུལ་གྱི་སློབ་དཔོན་དང་འདྲ་ལ། དེའི་སྟེང་དུ་བར་
ཆད་དྲི་བའི་ཆོ་ག་ལ་མཁས་པ་སྟེ་རང་གི་ངོ་བོ་ཆོས་བདུན་དང་ལྡན་ཞིང་། བསྐོ་བའི་དུས་
སུ། འདུན་པ། ཞེ་སྡང་། འཇིགས་པ། རྨོངས་པས་མི་འགྲོ་བ། ཚོགས་སུ་མ་ལོངས་པ།
སྤྲོ་བ་དྲིས་ནས་སྤྲོ་བ། སྔར་མ་བསྐོས་པ་སྟེ་ཆོས་བཅུ་བཞི་དང་ལྡན་པའོ། །གསུམ་པ་དགེ་
འདུན་ལ། ཡུལ་དབུས་སུ་བཅུ་དང་མཐའ་འཁོབ་ཏུ་མེད་ན་ལྔའི་སྒོ་ནས་གྲངས་ཚང་བ།
ཁ་སྐོང་དུ་འོས་པ། མི་མཐུན་པ་གཉིས་དང་བྲལ་བ་སྟེ་ཆོས་གསུམ་དང་ལྡན་པའོ། །བཞི་
པ་དུས་གོ་བ་ནི། ལས་མཁན་ལས་གཞན་པའི་དགེ་སློང་དུས་བརྗོད་པའི་ཆོ་ག་ལ་མཁས་
པའོ། །དེ་ལྟར་གོང་དུ་སྨོས་པའི་མཚན་ཉིད་དེ་རྣམས་ལས་གང་ཡང་རུང་བ་གཅིག་མི་ལྡན་
པར་ཡང་རབ་ཏུ་བྱུང་བ་དང་བསྙེན་རྫོགས་སྒྲུབ་པར་བྱེད་པ་པོ་མཚན་ཉིད་དང་མི་ལྡན་པའི་
ཆ་ནས་གཞིས་བསྡུས་པའི་ཉེས་བྱས་སུ་འགྱུར་རོ། །བསྒྲུབ་བྱ་ཡུལ་ལ་མཐུན་རྐྱེན་ཚང་
བ་དང་། འགའ་རྐྱེན་སྤངས་པ་གཉིས། དང་པོ་ལ་ལུས་དང་། བསམ་པ་དང༌། རྟགས་
ཕུན་སུམ་ཚོགས་པ་དང་གསུམ། དང་པོ་ལུས་ཕུན་སུམ་ཚོགས་པ་ནི་དགེ་ཚུལ་ལ་ལོ་བདུན་
ལོན་ཞིང་བྱ་རོག་སྐྱོང་ནུས་པ་དང་། བསྙེན་རྫོགས་ལ་སྐྱེས་ནས་ལོ་ཉི་ཤུ་ལོན་པའོ། །དེ་
ཡང་མངལ་བཤོལ་དང་བཅས་ཏེ་ལོ་ཉི་ཤུ་ལོན་པ་ཙམ་གྱིས་ནི་མི་རུང་སྟེ། འགྲེལ་ཆེན་
ལས། བསྙེན་པར་རྫོགས་པར་འདོད་པའི་གནས་སྐབས་སུ་ནི་བརྩི་བར་མི་བྱ་སྟེ། གལ་
ཏེ་རྩི་བར་བྱེད་ན་རྫོགས་པར་བསྙེན་པ་ནི་འཆགས་ལ་རྫོགས་པར་བསྙེན་པར་བྱེད་པ་དག་
ལ་ནི་འགལ་ཚབས་ཅན་དུ་འགྱུར་རོ་ཞེས་གསུངས་པའི་ཕྱིར་རོ། །གཉིས་པ་བསམ་པ་ཕུན་
སུམ་ཚོགས་པ་ནི་ཡན་ལག་རིས་སུ་མ་ཆད་པའི་སྒོ་ནས་སྡོམ་པ་ལེན་པར་འདོད་པ་དང་།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 21 ་ ་ ་་་ ་
ཐོབ་པར་ཤེས་པ། མྱ་ངན་ལས་འདས་པའི་བསམ་པ་དང་ལྡན་པའོ། །གསུམ་པ་རྟགས་
ཕུན་སུམ་ཚོགས་པ་ལ་གོས་དང༌། སྣོད་སྤྱད་དང་། ལུས་ཀྱི་བྱི་བྱད་ཀྱི་རྟགས་གསུམ་མོ།
དང་པོ་གོས་ཀྱི་རྟགས་ནི་དགེ་ཚུལ་ལ་བླ་གོས་མཐང་གོས་གདིང་བ་ཆུ་ཚགས། བསྙེན་པར་
རྫོགས་པ་ལ་དེའི་སྟེང་དུ་སྣམ་སྦྱར་རྣམས་རུང་ཞིང་ཚད་དང་ལྡན་པ་བརྙན་པོ་ཡན་ཆད་ཀྱི་
སྒོ་ནས་ཚང་བའོ། །གཉིས་པ་སྣོད་སྤྱད་ནི་ལྷུང་བཟེད་རུང་ཞིང་ཚད་དང་ལྡན་པ་བརྙན་པོ་
ཡན་ཆད་ཀྱི་སྒོ་ནས་ཚང་བའོ། །གསུམ་པ་ལུས་ཀྱི་བྱི་བྱད་ཀྱི་རྟགས་ནི་སྐྲ་དང་ཁ་སྤུ་ཚད་
ལས་ལྷག་པ་རྣམས་ཚུལ་དང་མཐུན་པར་བྲེགས་ཤིང་ཡན་ལག་ལྔ་ཡན་ཆད་ཀྱི་ཁྲུས་བྱས་
པའོ། །གཉིས་པ་འགལ་རྐྱེན་སྤངས་པ་ནི་མཚམས་མེད་སོགས་སྐྱེ་བའི་བར་ཆད་དང་། ཕ་
མས་མ་གནང་བ་སོགས་གནས་པའི་བར་ཆད་དང༌། ནང་པ་སོགས་ཁྱད་པར་དུ་འགྱུར་
བའི་བར་ཆད་དང༌། ལག་རྡུམ་སོགས་མཛེས་པའི་བར་ཆད་དང་བྲལ་བའོ། །དེ་ལྟར་བཤད་
པའི་མཐུན་རྐྱེན་གང་རུང་མ་ཚང་བ་དང་འགལ་རྐྱེན་གང་རུང་མ་སྤངས་པར་རབ་བྱུང་བསྙེན་
རྫོགས་བྱེད་ན་བསྒྲུབ་བྱ་ཡུལ་མཚན་ཉིད་དང་མི་ལྡན་པའི་ཆ་ནས་སྒྲུབ་པར་བྱེད་པ་པོ་ལ་
ཉེས་པར་འགྱུར་ཞིང༌། ལྷུང་བཟེད་བརྙན་པོ་ཡང་མ་འབྱོར་ན་རབ་ཏུ་བྱུང་བ་ཙམ་བྱེད་
པ་ལ་ཉེས་པ་མེད་ལ། བསྙེན་རྫོགས་བྱེད་དུ་མི་རུང་ངོ༌། །གསུམ་པ་ཇི་ལྟར་སྒྲུབ་པོའི་
ཚོ་ག་ལ་དགེ་ཚུལ་དང་། བསྙེན་རྫོགས་སུ་སྒྲུབ་པའི་ཆོ་ག་གཉིས། དང་པོ་ལ་སྦྱོར་བ། དངོས་
གཞི། མཇུག་གི་ཚོ་ག་གསུམ། དང་པོ་ནི་ཐོག་མར་དགེ་ཚུལ་གྱི་མཁན་པོར་ཕྱོགས་པ་
དེས་རབ་ཏུ་འབྱུང་འདོད་དེ་ལ་བར་ཆད་དྲི་ཞིང་ཡོངས་སུ་དག་པར་ཤེས་ནས་རབ་ཏུ་དབྱུང་
བར་ཁས་བླང་ངོ་། དེའི་འོག་ཏུ་སྐྱབས་འགྲོ་རྩོམ་བྱེད་དུ་བྱས་ནས་དགེ་བསྙེན་དུ་ཁས་བླང་
བ་མནབས་ཟ་
བ་དངོས་གཞིའི་ཚོ་ག་ལན་གསུམ་དང་མཇུག་བསླབ་པ་བརྗོད་པ་ལན་ཅིག་བྱའོ། །དགེ་
བསྙེན་ཙམ་ལ་གནས་པར་འདོད་ན་དུས་གོ་བར་བྱ་ཞིང་སྔོན་དུ་བར་ཆད་འདྲི་མི་དགོས་ལ།
སྔར་ནས་དགེ་བསྙེན་གྱི་སྡོམ་པ་དང་ལྡན་པ་ཅིག་རབ་ཏུ་བྱུང་བ་བྱེད་ན་བར་ཆད་རྣམས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 22 །
དྲིས་ནས་ཞུ་བ་བྱེད་པ་ལ་གཏད་པར་བྱའོ། །དེ་ཡང་འདིར་སྐྱབས་འགྲོའི་བརྡ་འཕྲོད་པའི་
སྒོ་ནས་བསྒྲུབ་བྱ་ལ་མྱ་ངན་ལས་འདས་པའི་བསམ་པ་སྐྱེས་པ་ཅིག་དགོས་ཏེ། དེ་མེད་པར་
སོ་སོར་ཐར་པའི་སྡོམ་པ་མི་སྐྱེ་ལ་འདི་དང་དགེ་ཚུལ་གྱི་སྐབས་སུ་སྐྱབས་སུ་འགྲོ་བས་མྱང་
འདས་ཀྱི་བསམ་པ་སྒྲུབ་དགོས་པའི་ཕྱིར་རོ། །དེ་ལྟ་ན་བསྙེན་རྫོགས་ཀྱི་སྐབས་སུ་མྱང་འདས་
ཀྱི་བསམ་པ་གང་གིས་སྒྲུབ་སྙམ་ན། གསོལ་འདེབས་ཀྱི་ཆོ་ག་ལས་བདག་བསྙེན་པར་རྫོགས་
པར་མཛད་དུ་གསོལ་ཞེས་བྱ་བ་ལས་ཏེ། རྫོགས་པ་ནི་མྱ་ངན་ལས་འདས་པ་ཡིན་ལ། བསྙེན་
པ་ནི་དེ་ལ་ཉེ་བ་སྟེ། དེ་ཐོབ་པར་མཛད་དུ་གསོལ། ཞེས་པས་ཆོས་ལ་སྐྱབས་སུ་འགྲོ་བའི་
དོན་ཚང་ཞིང་སྐྱབས་འགྲོའི་གཙོ་བོ་ཡང་དེ་ཉིད་ཡིན་པའི་ཕྱིར་རོ། །མྱང་འདས་ཀྱི་བསམ་
པ་མེད་པར་སོ་སོར་ཐར་པའི་སྡོམ་པ་མི་སྐྱེ་ན་འཁོར་བ་མཐའ་དག་གི་ཉེས་དམིགས་ཤེས་
ནས་འདོར་འདོད་ཀྱི་བློ་བཅོས་མ་མ་ཡིན་པ་མ་སྐྱེས་ཀྱི་བར་དུ་སྡོམ་པ་མི་སྦྱིན་པར་འགྱུར་
རོ་སྙམ་ན། འདིར་མྱང་འདས་ཀྱི་བསམ་པ་ནི་སྲིད་པའི་སྐྱོན་དང་ཞི་བའི་ཕན་ཡོན་བསམས་
པས་ཡིད་འགྱུར་བའི་མྱོང་བ་ཤུགས་དྲག་ལ་མི་བྱེད་ཀྱི། སྐྱབས་འགྲོའི་བརྡ་འབྱོར་བའི་
གོ་བ་བརྟན་པོ་ལ་བྱེད་དོ་ཞེས་གསུང་ངོ་། །དེ་ལྟར་རང་གིས་དགེ་བསྙེན་དུ་བསྒྲུབས་ནས་
རབ་བྱུང་གི་ཞུ་བ་བྱེད་པའི་དགེ་སློང་ལ་ཚིག་གིས་གཏད་ཅིང་དེས་ཀྱང་ཡོངས་སུ་དག་གམ་
ཞེས་དྲིས་ལ་དག་གོ་ཞེས་ཟེར་ན་ཞུ་བར་བྱའོ། །ཞུ་བའི་ཚུལ་ཡང་མཚམས་ནང་དར་གཏོགས་
པའི་དགེ་འདུན་ཐམས་ཅད་གནས་གཅིག་ཏུ་འདུས་པའམ། སོ་སོ་ན་འཁོད་ཀྱང་ཕན་ཚུན་
གཅིག་གིས་གཅིག་གི་ཁ་བསྐང་སྟེ་དགེ་འདུན་དུ་ལོངས་པ་བྱས་ནས་ཐམས་ཅད་ལ་ཞུ་བར་
བྱ་ཞིང་། མཚམས་ནང་དེ་ན་དགེ་འདུན་དུ་ལོངས་པ་མེད་ན་སྔགས་ཀྱིས་ཞུ་མི་དགོས་སོ།
མཁན་པོ་ལས་གཞན་པའི་ཡུལ་གྱིས་གལ་ཏེ་ཡོངས་སུ་དག་ནའོ་ཞེས་བརྗོད་པར་བྱའོ། །དེའི་
འོག་ཏུ་མཁན་པོར་གསོལ་བ་ལན་གསུམ་བཏབ་ལ་གཙུག་ཕུད་མ་གཏོགས་པ་སྐྲ་དང་ཁ་སྤུ་
བྲེགས་ཤིང་ཁྲུས་བྱས་ནས་གཙུག་ཕུད་བྲེག །སྐབས་གང་ཡང་རུང་བར་མཚན་བརྟག་གོ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 23
མཁན་པོའི་རྐང་པ་གཉིས་ལ་གཏུགས་པའི་ཕྱག་བྱེད་དུ་བཅུག་ནས་མཁན་པོས་བླ་གོས་མཐང་
གོས་ལྷུང་བཟེད་གདིང་བ་ཆུ་ཚགས་རྣམས་སྦྱིན་ཞིང་བསྐོན་ལ་སྐྱབས་འགྲོ་རྩོམ་བྱེད་དུ་བྱས་
ནས་རབ་བྱུང་བར་མ་སྦྱིན་ནོ། །དེ་ནས་མཁན་པོས་དགེ་ཚུལ་དུ་སྒྲུབ་པའི་སློབ་དཔོན་ལ་
གཏད་ལ་དེས་ཀྱང་བར་ཆད་ཀྱི་ཆོས་ཀྱིས་དག་གམ་ཞེས་དྲི་ཞིང་མཁན་པོས་ལན་གདབ་
བོ། །གཉིས་པ་དངོས་གཞིའི་ཆོ་ག་ནི། སྐྱབས་འགྲོ་རྩོམ་བྱེད་དུ་བྱས་ནས་དགེ་ཚུལ་དུ་
སྒྲུབ་པའི་ཆོ་ག་ལན་གསུམ་བརྗོད་དོ། །གསུམ་པ་མཇུག་གི་ཆོ་ག་ནི། བསླབ་པ་བརྗོད་
པའི་ཚོ་ག་ལན་ཅིག་དང་། དེ་མ་ཐག་ཏུ་བསྙེན་རྫོགས་མི་བྱེད་ན་སློབ་དཔོན་ལས་གཞན་
པའི་དགེ་སློང་གཅིག་གིས་དུས་གོ་བར་བྱའོ། །གཉིས་པ་བསྙེན་རྫོགས་སུ་སྒྲུབ་པའི་ཆོ་ག་
ལ་སྦྱོར་བ། དངོས་གཞི། མཇུག་གི་ཆོ་ག་གསུམ། དང་པོ་ནི། མཁན་པོར་ཕྱོགས་པ་
དེས་ལས་གྲལ་ལ་མ་འདུས་པའི་སྔ་རོལ་དུ་སློབ་དཔོན་གཉིས་དང་དགེ་འདུན་ལ་ཚིག་ཙམ་
གྱིས་ཞུ་བ་དབུལ། དགེ་འདུན་ཡང་འདིར་མཐའ་འཁོབ་ཀྱི་ཆོ་གའི་དབང་དུ་བྱས་པ་ཡིན་
པས་མཚན་ཉིད་དང་ལྡན་པ་ལྔའི་གྲངས་ཚང་ངེས་པར་དགོས་ཤིང་དེ་ལས་ལྷག་པ་བསགས་
ཡོད་བཞིན་དུ་མི་གསོག་ན་ཉེས་བྱས་སུ་འགྱུར་རོ། །མཚམས་ནང་གི་དགེ་སློང་འདུ་བར་
འོས་པ་མ་འདུས་པ་རྣམས་ལ་འདུན་པ་བླང་ཞིང་དངོས་སུ་འདུས་པ་རྣམས་ཀྱིས་སྔ་རོལ་ཏུ་
ཉེས་པ་བསྡམ་པར་འོས་པ་རྣམས་བསྡམས། བཤགས་པར་འོས་པ་རྣམས་བཤགས། བྱིན་
གྱིས་བརླབ་པར་འོས་པ་རྣམས་བྱིན་གྱིས་བརླབས་ནས་འདུས་ལ། དེའི་འོག་ཏུ་མཁན་པོར་
གསོལ་བ་ལན་གསུམ་གདབ་མཁན་པོས་ཆོས་གོས་གསུམ་བྱིན་གྱིས་བརླབས་ཏེ་བྱིན་ལ་གདིང་
བ་ཆུ་ཚགས་ཚིག་གིས་སྦྱིན་ནོ། །དེ་ནས་མཁན་པོས་ལྷུང་བཟེང་བརྟགས་ཏེ་ཚིག་གིས་བསྐོས་
པའི་དགེ་སློང་གཅིག་གིས་དགེ་སློང་རེ་རེ་ལ་ལྷུང་བཟེད་བསྟན་ལ་མཁན་པོས་བྱིན་གྱིས་
བརླབས་ཏེ་སྦྱིན། དེའི་འོག་ཏུ་བསྒྲུབ་བྱ་དེ་ལས་མི་ཐོས་ཤིང་བལྟར་སྣང་བའི་ཉེ་འཁོར་དུ་
བཞག་སྟེ། དགེ་འདུན་རྣམས་ཀྱིས་གནས་ཀྱི་བློ་མཐུན་དགོས་པ་ཡོད་ན་བྱས་ལ་ལས་བྱེད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 24
པས་གསང་སྟེ་སྟོན་པ་བཙལ། སྤྲོ་པ་དྲིས་ནས་གསོལ་བའི་ལས་ཀྱིས་བསྐོ། དེ་ནས་གསང་
སྟོན་གྱིས་ལྐོག་ཏུ་བར་ཆད་དྲི། དག་པར་ཤེས་ནས་ནང་དུ་འོང་བ་ཞུ། དགེ་འདུན་གྱིས་
ལན་གདབ། དེའི་འོག་ཏུ་ལས་བྱེད་པས་བསྙེན་པར་རྫོགས་པར་གསོལ་བ་ལན་གསུམ་འདེབས་
སུ་བཅུག་ལ། གསོལ་བའི་ལས་ཀྱིས་ཐུགས་བསྟུན་ནས་བར་ཆད་དྲི་བར་བྱའོ། །གཉིས་
པ་དངོས་གཞིའི་ཆོ་ག་ནི་ལས་བྱེད་པས་གསོལ་བཞིའི་ལས་ཀྱིས་བསྙེན་པར་རྫོགས་པ་ཉེ་བར་
བསྒྲུབ་པར་བྱའོ། །གསུམ་པ་མཇུག་གི་ཆོ་ག་ནི་སྡོམ་པ་ཐོབ་པའི་དུས་གོ་བར་བྱ་བ་དང་
གདམས་ངག་བཅུ་གཅིག་བརྗོད་པའོ། །འདི་དག་ནི་ཆོ་ག་ལ་མཁས་པའི་ཡན་ལག་ཏུ་མདོ་
ཙམ་སྨོས་པར་ཟད་ཀྱི་རྒྱས་པར་ནི་ལས་ཀྱི་ཆོ་ག་ཁུངས་མ་ནས་འབྱུང་བ་རྣམས་དང་། གཞན་
ཡང་ལོ་ཚིགས་མི་ཤེས་ན་མཚན་གྱི་ཉེ་འཁོར་དུ་སྤུ་སྐྱེས་པ་སྒྱུ་ཐབས་ཀྱིས་བརྟག་པ་དང་།
བསྙེན་པར་རྫོགས་འདོད་ཤིང་ལ་སོགས་པ་ལ་འཛེག་ཏུ་མི་གཞུག་པ་དང་། མཚམས་ཀྱི་
ཕྱི་རོལ་ཏུ་མི་གཏང་བ་དང་། བསྙེན་པར་རྫོགས་མ་ཐག་པ་ལ་གནས་རྣམས་ངེས་པར་རྗོད་
དགོས་པ་ལ་སོགས་པ་རྣམས་ལེགས་པར་ཤེས་པར་བྱས་ནས་རབ་ཏུ་བྱུང་བ་དང་བསྙེན་པར་
རྫོགས་པར་བསྒྲུབ་པར་བྱའོ། །དེ་ལྟར་ཆོ་ག་དེ་དག་ལས་གང་ཡང་རུང་བ་རེ་རེ་དང་འགལ་
བར་བྱས་ན་ཡང་ཆོ་ག་ཚུལ་བཞིན་དུ་མ་བསྒྲུབས་པའི་ཆ་ནས་ཉེས་བྱས་སུ་འགྱུར་རོ། །གཉིས་
པ་བསྒྲུབས་ནས་ཇི་ལྟར་བསྲུང་བའི་ཚུལ་ལ་གནས་ལ་བརྟེན་པའི་ཚུལ། བསྙེན་བཀུར་གྱི་
གནས་དང་གནས་མ་ཡིན་པ་ལ་ཇི་ལྟར་བསྒྲུབ་པ། རང་གི་བྱ་བ་ལ་ཇི་ལྟག་བསྒྲུབ་པ། ནད་
པ་དང་ནད་གཡོག་གིས་ཇི་ལྟར་བསྒྲུབ་པ། གཉུག་མར་གནས་པ་དང་གསར་བུའི་ཀུན་སྤྱོད།
གནས་དང་གཡོག་འཁོར་བསྐྱང་བའི་ཚུལ་དང་དྲུག །དང་པོ་ལ་གནས་ལ་བརྟེན་པའི་ཚུལ་
དངོས་དང་། དེ་དང་རྗེས་སུ་མཐུན་པའི་བསླབ་བྱ་གཉིས། དང་པོ་ལ་གནས་བཅའ་བ་
དང༌། བཅས་ནས་ཇི་ལྟར་བསྒྲུབ་པའི་ཚུལ་གཉིས། དང་པོ་ལ་གང་ལ་གནས་པའི་ཡུལ།
གང་གིས་གནས་པའི་རྟེན། ཇི་ལྟར་གནས་པའི་ཆོ་ག །བླ་མར་གྱུར་ནས་མཚན་ནས་སྨོས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 25
པའི་ཚུལ། གནས་བཅས་པ་འཇིག་པའི་རྒྱུ། གནས་ལ་བརྟེན་པ་དང་བྱ་བ་གཞན་འདོམས་
པའི་ཚེ་ཇི་ལྟར་བྱ་བ། གནས་ལ་བརྟེན་པའི་དམིགས་བསལ་དང་བདུན། བཟོད་པ་དང་
ལྡན་པ་སྟེ་དྲུག་དང་། དགེ་སློང་ཡིན་ན་བསྙེན་པར་རྫོགས་ནས་ལོ་བཅུ་མ་ལོན་པའམ་ལོན་
ཡང་ལྔ་ཚན་གང་རུང་དང་མི་ལྡན་པའོ། །གསུམ་པ་ཆོ་ག་ལ་གསུམ་ལས་སྦྱོར་བ་ནི་གཞན་
ལ་དྲི་བ་དང་རང་གིས་ཀུན་སྤྱོད་ལྟ་བ་སོགས་ཀྱིས་བླ་མའི་མཚན་ཉིད་བརྟགས་ཏེ་ཚིག་གིས་
ཞུ་བ་དང་། དེས་ཀྱང་གནས་པའི་མཚན་ཉིད་བརྟགས་ནས་སྐབས་དབྱེ་བ་དང་། གནས་
ཀྱི་རྐང་མཐིལ་གཉིས་ལ་ལག་པ་གཉིས་ཀྱིས་བཅངས་ནས་སོ། །དངོས་གཞི་ནི། བཙུན་
པ་དགོངས་སུ་གསོལ། བདག་མིང་འདི་ཞེས་བགྱི་བ་བཙུན་པ་ལ་གནས་བཅའ་བར་གསོལ་
ན། བཙུན་པས་བདག་ལ་གནས་བཅའ་བ་སྩོལ་ཅིག བདག་བཙུན་པ་ལ་གནས་འཆའ་
ཞིང་མཆིའོ། །ཞེས་ལན་གསུམ་བརྗོད། མཇུག་ཐབས་ཡིན་ནོའི་ལན་དུ། ལེགས་སོ་
བརྗོད། གནས་དེ་ན་རང་ལས་བསླབ་པ་རྒན་པ་མེད་ན་གཞོན་པ་བརྟན་མཁས་དང་ལྡན་
པ་ལ་གནས་བཅའ་བར་བྱ་ལ་དེ་ལ་ཕྱག་མི་དགོས་ཤིང་མཁན་པོ་ལ་གནས་ན་ཆོ་གའི་སྒོ་ནས་
འཆའ་མི་དགོས་སོ། །མཁན་པོ་དང་གནས་ཀྱི་བླ་མ་གཞན་ཚོགས་ན་མཁན་པོ་ཁོ་ན་ལ་
གནས་པར་བྱ་ཞིང་མཁན་པོ་ལས་གཞན་པའི་གནས་ཀྱི་བླ་མ་དུ་མ་ཚོགས་ན་གང་འདོད་པ་
ལ་གནས་པར་བྱའོ། །བཞི་པ་མཚན་ནས་སྨོས་པའི་རིམ་པ་ནི། མཁན་པོ་དང་སློབ་དཔོན་
མིན་པ་ལ་མཁན་པོ་དང་སློབ་དཔོན་ཞེས་མི་བརྗོད་ལ། མཁན་པོ་དང་སློབ་དཔོན་ཞེས་མ་
སྦྱར་བར་མཁན་སློབ་ཀྱི་མིང་མི་གཟུང་ཞིང་། ཁྱད་པར་དུ་དོན་གྱི་སླད་དུ་མཚན་ནས་སྨོས་
ཏེ་ཞེས་མ་སྦྱར་བར་མཁན་པོའི་མིང་ནས་མི་བརྗོད། བསླབ་པ་རྒན་པ་ལ་ཡང་གནས་བརྟན་
དང་ཚེ་དང་ལྡན་པ་ཞེས་པ་ལ་སོགས་པའི་ཉེ་ཚིག་མེད་པར་མིང་མི་བརྗོད་དོ། །ལྔ་པ་འཇིག་
པའི་རྒྱུ་ལ་གསོལ་བ་བཏབ་པ་དང་། བྱ་བ་བྱེད་པའི་འཇིག་རྒྱུ་གཉིས། དང་པོ་ནི་མ་དད་
པ་སོགས་ཆད་པའི་རྒྱུ་ལྔ་དང༌། སྦྱོ་བ་དང༌། སོང་བ་དང་། ཆོས་མ་ཡིན་པའི་ཕྱོགས་སུ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 26
སོང་བ་དང༌། མཁན་པོ་མཐོང་མ་ཐག་ཏུ་གནས་བཅས་པ་བཏང་བར་གྱུར་པ་དང་། གཉི་
ག་ལ་མི་ལྟོས་པ་བྱུང་བ་དང་། ཤི་བ་དང་། དགེ་སློང་མིན་པར་གྱུར་པ་དང༌། མཚན་
གྱུར་པའོ། །གཉིས་པ་ནི་སྔ་མ་རྣམས་ཀྱི་སྟེང་དུ་མཚམས་ཐ་དད་དུ་གྱུར་པའོ། །འཇིག་
རྒྱུ་དེ་གཉིས་ཀྱི་ཁྱད་པར་ནི་གསོལ་བ་བཏབ་པའི་འཇིག་རྒྱུས་ནི་གནས་བཅས་པའི་ཆོ་ག་ཡང་
འཇིག་ལ། བྱ་བ་བྱེད་པའི་འཇིག་རྒྱུས་ནི་གནས་མེད་ཀྱི་ཉེས་པ་འགེགས་པ་ཙམ་འཇིག་
པར་བྱེད་དོ། །དྲུག་པ་གནས་དང་བྱ་བ་གཞན་འདོམས་པའི་ཚེ་ཇི་ལྟར་བྱ་བ་ནི། གནས་
གང་ན་གསོ་སྦྱོང་ཡོད་ཅིང་གནས་ཀྱི་བླ་མ་མེད་པ་དེར་ལས་སུ་མི་བསྐོ་བ་དང༌། གནས་
ཁང་དང་འཁོར་འབུལ་བ་ལ་སོགས་པའི་བསྙེན་བཀུར་བསྟབས་པའི་སྒོ་ནས་གནས་ཀྱི་བླ་
མ་གནས་གཞན་ནས་བཙལ་བར་བྱ་ཞིང་། མ་རྙེད་ན་གསོ་སྦྱོང་ཡལ་བར་དོར་ནས་གནས་
ཀྱི་བླ་མ་ཡོད་སར་འགྲོ་བར་བྱའོ། །དེ་བཞིན་དུ་དབྱར་སྔ་མ་ཁས་ལེན་པ་དང་། བླངས་
ཟིན་ནས་ཟླ་བ་དང་པོ་བསྲུང་བ་དང་། དབྱར་ཕྱི་མའི་ཟླ་བ་དང་པོ་གཉིས་ལས་ལྷག་པ་བསྲུང་
བ་དང་གནས་ཀྱི་བླ་མ་མེད་པ་འདོམས་པའི་ཚེ་ཡང་གནས་ཀྱི་བླ་མ་བཙལ་ཞིང་མ་རྙེད་ན་
གཞན་དུ་འགྲོ་བར་བྱའོ། །དབྱར་སྔ་མའི་ཟླ་བ་ཕྱི་མ་གཉིས་བསྲུང་བ་དང་། དབྱར་ཕྱི་
མའི་ཁས་ལེན་དང་། བླངས་ནས་ཟླ་བ་ཕྱི་མ་གཉིས་བསྲུང་བ་དང་གནས་ཀྱི་བླ་མ་མེད་པ་
འདོམས་ན་སྔར་བཞིན་དུ་ལས་སུ་མི་བསྐོ་བ་ལ་སོགས་པས་གནས་ཀྱི་བླ་མ་བཙལ་ཞིང་མ་
རྙེད་ན་གནས་ལ་བརྟེན་པ་ཡལ་བར་དོར་ནས་དབྱར་གྱི་དམ་ཚིག་བསྲུང་བར་བྱའོ། །དེའི་
ཚེ་ཡང་དེ་རྣམས་ཀྱི་ནང་ནས་ཆེས་རྒན་པ་ལ་གཞན་རྣམས་ཀྱིས་བྱ་བ་ཞུ་དགོས་ཤིང་དགག་
དབྱེ་ལ་གཞན་དུ་འགྲོ་བར་བྱའོ། །གནས་ཀྱི་བླ་མ་སྤོ་མགུ་སྤྱོད་པ་ལ་སོགས་པའི་ཚེ་ཡང་
གནས་སུ་འོས་པ་གཞན་མེད་ན་ཆེས་རྒན་པ་ལ་བྱ་བ་ཞུ་བར་བྱའོ། །གློ་བུར་དུ་འོངས་པས་
ཉི་མ་གཉིས་པའམ་གསུམ་པ་ལ་གནས་བཅའ་བར་བྱ་ཞིང་ཞག་གཅིག་གི་ཆེད་དུ་གནས་མི་
བཅའ་ལ་གནས་ཉེ་བར་མི་གནས་ན་གཞན་ལ་བྱ་བ་ཞུ་བར་བྱའོ། །བདུན་པ་དམིགས་བསལ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 27 །
ནི། ལོ་ལྔ་ལོན་ཞིང་ལྔ་ཚན་ཐ་མ་དང་ལྡན་པ་ལྗོངས་རྒྱུ་བའི་དུས་དང་། དབྱར་སྔ་མའི་
ཟླ་བ་ཕྱི་མ་གཉིས་དང་ཕྱི་མའི་ཟླ་བ་དང་པོ་གཉིས་ཀྱི་དུས་དང་། གནས་པ་གཞན་གནས་
པའི་དུས་དང་། གནས་ཚོལ་བ་ལ་ཞུགས་པ་མ་རྙེད་པའི་དུས་དང༌། གློ་བུར་བས་ངལ་
བསོ་བའི་དུས་དང་། ཞག་གཅིག་གཞན་དུ་ཕྱིན་པའི་དུས་དང༌། གནས་ནས་ཕྱུང་བའི་
དུས་དང་། གནས་བཀག་པ་དང་། དེ་རྣམས་ཀྱི་དོད་ཐུབ་པ་སྟེ་དགུའོ། །གཉིས་པ་བཅས་
ནས་ཇི་ལྟར་བསྒྲུབ་པ་ལ། གནས་པས་ཇི་ལྟར་བསྒྲུབ་པ་དང༌། གནས་ཀྱིས་ཇི་ལྟར་བསྒྲུབ་
པ་གཉིས། དང་པོ་ལ་བསམ་པས་བསྟེན་པ་དང་། སྦྱོར་བས་བསྟེན་པའི་ཚུལ་གཉིས། དང་
པོ་ནི་གནས་ཀྱི་བླ་མ་ལ་ཕའི་འདུ་ཤེས་སྐྱེད་པ་དང༌། ཁྲེལ་ཡོད་པ་དང༌། བག་སྐྱོང་བ་ལ་
ཞུམ་པའི་ངོ་ཚ་དང་ལྡན་པ་དང༌། དེའི་དབང་གིས་དམ་པ་མ་ཡིན་པའི་ལས་ལ་མི་འཇུག་
པའི་གུས་པ་དང་བཅས་པ་དང་། རྗེས་དང་བཅས་པ་དང༌། ང་རྒྱལ་དང་རྒྱགས་པ་བཅོམ་
པས་སེམས་དམའ་བར་བྱའོ། །གཉིས་པ་སྦྱོར་བས་བསྟེན་པ་ལ་སྙན་གསོལ་ཞིང་བྱ་བ་ཞུ་
བ་དང༌། ཞུས་ནས་ཇི་ལྟར་བསྒྲུབ་པའི་ཚུལ་གཉིས། དང་པོ་ལ་དེའི་སྔོན་འགྲོ་དང་། སྙན་
གསོལ་དང་བྱ་བ་ཞུ་བ་དངོས་གཉིས། དང་པོ་ནི། ནང་པར་ལངས་མ་ཐག་ཏུ་ཆུ་མཁུར་
བ་དོའམ་གསུམ་གྱིས་ཁ་ལེགས་པར་བཀྲུ། དཀོན་མཆོག་དང་བླ་མའི་དྲུང་ལ་སོགས་པ་
མ་ཡིན་པར་སོ་ཤིང་དང་ལྕེ་བཞར་མི་རྣོ་བས་སོ་དང་ལྕེའི་ཤ་ལ་མི་གནོད་པར་དལ་བུས་བྱི་
དོར་བྱ། རྣ་བ་བྲུ་དགོས་པ་ཡང་དེ་བཞིན་དུ་བྱས་ལ། སོ་ཤིང་དང་ལྕེ་བཞར་ཁའི་དྲི་མས་
གོས་པ་ཆུའམ་སས་བཀྲུས་ནས་སེ་གོལ་ལ་སོགས་པའི་སྒྲ་བྱས་ཏེ་དབེན་པར་དོར། བླ་མ་
དང་དཀོན་མཆོག་གི་དྲུང་དང་བཙུག་ལག་ཁང་གི་ཕྱག་བདར་བྱེད་པའི་གནས་དང་བཤང་
གཅི་བྱ་བའི་གནས་དང་སྐྱེ་བོ་ཕལ་མོ་ཆེ་རྟག་ཏུ་གནས་པའི་ཤིང་ངམ་ཚིག་པའི་དྲུང་དུ་མི་
དོར། བཤང་གཅི་དང་མཆིལ་མ་ལ་སོགས་པའི་མི་གཙང་བ་འདོར་བ་ཡང་དེ་བཞིན་དུ་
བྱའོ། །གནས་ཁང་དུ་ཆོལ་ཟངས་དང་ཝ་ཁར་ཡང་སོ་ཤིང་དང་ལྕེ་བཞར་འདོར་དུ་རུང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 28
ལ་ལྕེ་བཞར་ནི་ལྕགས་ལ་སོགས་པ་ལས་བྱས་པའམ་སོ་ཤིང་གི་ཚལ་བས་ཀྱང་རུང་ངོ༌། །སོ་
ཤིང་གི་ཚད་ནི་སོར་བཅུ་གཉིས་མན་ཆད་བརྒྱད་ཡན་ཆད་ཧ་ཅང་མི་སྦོམ་པ་དང་མི་ཕྲ་བ་
བྱ་ཞིང༌། བད་ཀན་མང་བས་ནི་མ་རྙེད་ན་སོར་ཕྱེད་དང་ལྔ་ཡན་ཆད་ཀྱང་རུང་ངོ༌། །སོ་
ཤིང་མེད་ན་འདག་རྫས་ལ་སོགས་པས་ཀྱང་ཁ་སྦྱང་བར་བྱའོ། །དེ་ལྟར་ལུས་ཀྱི་བྱ་བ་བསྒྲུབ་
ནས་རང་གི་གཙུག་ལག་ཁང་དུ་དཀོན་མཆོག་ལ་ཕྱག་བྱས་ཏེ། དལ་བུ་དང་ཡུན་མི་རིང་
བས་བླ་མ་གནས་པའི་སྒོ་གླེགས་ལ་བརྡབ་པས་ནང་དུ་འོང་བ་གོ་བར་བྱས་ལ་སྒོ་གླེགས་དྲག་
ཏུ་མི་འཕུལ་ཞིང༌། སྒོ་སྐྱེས་ལ་ཆོས་གོས་མི་དྲུད་པར་དལ་བུས་ཤེས་བཞིན་དུ་ནང་དུ་འཇུག་
པ་དང༌། ཕྱིར་འབྱུང་བར་བྱའོ། དེ་ལྟར་ཁའི་གནས་པ་བཀྲུ་བ་ནས་ཤེས་བཞིན་དུ་ཕྱིར་
འབྱུང་བའི་བར་ནི་གནས་པ་འབའ་ཞིག་ཏུ་མ་ཟད་ཀྱི་དགེ་སློང་ཐམས་ཅད་ཀྱིས་བསྒྲུབ་པར་
བྱའོ། །གཉིས་པ་སྙུན་གསོལ་བ་དང་བྱ་བ་ཞུ་བ་དངོས་ལ་སྙན་གསོལ་ནི་གནས་ཀྱི་བླ་མ་
ལ་ཕྱག་བྱས་ཏེ་སྐུ་ཁམས་དྲིའོ། །འདི་ནི་འབགས་པ་ལ་ཕྱག་མི་བྱ་བའི་དམིགས་བསལ་
ཏེ་སྐབས་གཞན་དུ་གནས་ཀྱི་བླ་མ་ལ་ཡང་མི་རུང་ངོ་། །བྱ་བ་ཞུ་བ་ལ་གཞི་གང་ལ་ཞུ་བ།
ཚུལ་ཇི་ལྟར་ཞུ་བ། དེའི་དམིགས་ཀྱིས་བསལ་བའོ། །དང་པོ་ནི། མི་རུང་བར་ངེས་པ་
རྣམས་མི་ཞུ་ཞིང་། རུང་བར་ངེས་པ་དང་ཐེ་ཚོམ་ཟ་བ་རྣམས་ཞུའོ། །རུང་བར་ངེས་ཀྱང་
ཞུ་བ་ནི་གནང་བ་ཐོབ་དགོས་པའི་ཕྱིར་རོ། །གཉིས་པ་ཞུ་བའི་ཚུལ་ནི་ལུང་དང་མདོ་རྩ་འགྲེལ་
ལྟར་ན་བྱ་བ་རེ་རེ་ལ་ཞུ་དགོས་པར་མངོན་ལ། མ་གྲུབ་ན་འོད་ལྡན་ལས་བཤད་པ་བཞིན་
དུ་བྱ་སྟེ། ཆོ་ག་ནི་མཁན་པོའམ་སློབ་དཔོན་དགོངས་སུ་གསོལ། བདག་མིང་འདི་ཞེས་
བགྱི་བ་དེང་གི་གདུགས་དང་མཚན་གྱི་རིམ་པའི་ཀུན་དུ་སྤྱད་པར་རུང་བ་དག་བགྱིད་པར་
ཞུ་འཚལ་ཞེས་རྗོད་པའོ། །གསུམ་པ་དམིགས་བསལ་ལ་བྱ་བའི་དང༌། ཞུ་བའི་དམིགས་
བསལ་གཉིས། དང་པོ་ནི་བཤང་གཅི་དང་སོ་ཤིང་འདོར་བ་དང་། ཉེ་འཁོར་དང་བཅས་
པའི་གཙུག་ལག་ཁང་དུ་མཆོད་རྟེན་ལ་ཕྱག་བྱ་བ་དང་། འཆག་པའི་བསམ་པས་འདོམ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 29
བཞི་བཅུ་རྩ་དགུ་ཚུན་ཆད་དུ་འགྲོ་བ་དང་། ཆུ་བཏུང་བ་དང༌། ཞུ་རིན་མེད་པའི་བྱ་བ་
ཕྲན་ཚེགས་དང༌། ཞུས་ཏེ་ཕྱིན་པ་ན་བྱ་བ་ཆོས་ལྡན་གཞན་བྱུང་པ་དང༌། དེ་རྣམས་ཀྱི་
དོད་ཐུབ་སྟེ་བརྒྱད་དོ། །གཉིས་པ་ཞུ་བའི་དམིགས་བསལ་ལ་ཞུ་བ་པོའི་དམིགས་བསལ་
དང་། ཞུས་ཡུལ་གྱི་དམིགས་བསལ་གཉིས། དང་པོ་ནི་ལོ་ལྔ་ལོན་ཞིང་ལྔ་ཚན་ཐ་མ་དང་
ལྡན་པ་ལྗོངས་རྒྱུ་བའི་དུས་དང་། དབྱར་སྔ་མའི་ཟླ་བ་ཕྱི་མ་གཉིས་དང་། ཕྱི་མའི་ཟླ་བ་
དང་པོ་གཉིས་ལ་བབ་པ་ན་གཞོན་ནུའི་ནང་ནས་རྒན་པ་དང༌། །ཚོལ་བ་ལ་ཞུགས་པའི་ཚེ་
ཞག་ལྔ་དང་། གློ་བུར་བས་ངལ་བསོ་བའི་ཉི་མ་དང་པོའམ་གཉིས་པ་དང༌། ཞག་གཅིག་
གནས་གཞན་དུ་ཕྱིན་པ་དང་། གནས་བཀག་པ་དང་། གནས་ནས་ཕྱུང་བ་དང་། དོད་
ཐུབ་སྟེ་བརྒྱད་དོ། །གཉིས་པ་ཡུལ་གྱི་དམིགས་བསལ་ནི་གནས་པ་གཞན་ན་གནས་པ་དང༌།
ཉེ་བར་མི་གནས་པ་དང་། དབྱར་སྔ་མའི་ཟླ་བ་ཕྱི་མ་གཉིས་དང་། ཕྱི་མའི་ཟླ་བ་དང་པོ་
གཉིས་དང་། དོད་ཐུབ་སྟེ་བཞིའོ། །གཉིས་པ་ཞུས་ནས་ཇི་ལྟར་བསྒྲུབ་པ་ལ། བྱ་བ་གཉུག་
མ་ལ་ཇི་ལྟར་བསྒྲུབ་པ་དང་། གློ་བུར་བ་ལ་ཇི་ལྟར་བསྒྲུབ་པ་གཉིས། དང་པོ་ནི་བསྙེན་
གསོལ་བའི་འོག་ཏུ་གནས་ཀྱི་བླ་མ་ལ་བདག་རྫས་དང་སོ་ཤིང་དང་ཁྲུས་བྱེད་པའི་ཆུ་སོགས་
ཕུལ་ལ། ཚང་མང་དུ་གནས་པས་བཟའ་བཏུང་སྟ་གོན་བྱ་བར་འདོད་ན་ཇི་ལྟ་བུ་ཞིག་སྟེ་
གོན་བྱ་ཞེས་བརྗོད་ལ་བླ་མ་ཟས་གང་ལ་དགའ་བ་དེ་བསྟབ་སྙམ་དུ་ཡིད་ལ་བྱ་ཞིང་གདུགས་
ཚོད་ལ་བབ་པའི་དུས་བརྗོད་པར་བྱའོ། །དེའི་འོག་ཏུ་གནས་ཀྱི་ལྷུང་བཟེད་བཀྲུ་ཞིང་། གནས་
བསོད་སྙོམས་པ་ཡིན་ན་སིལ་བྱེད་དང་དགོས་ན་ཆུ་ཚགས་ཀྱང་བྱི་དོར་བྱ་ལ། རང་ཡང་
བསོད་སྙོམས་པ་ཡིན་ན་གནས་ལ་ཞུས་ཏེ་གནང་ན་ལྷན་ཅིག་ཏུ་འཇུག་ཅིང་ཉམ་ང་བ་ལ་
སོགས་པར་ནི་བླ་མའི་མདུན་དུ་འགྲོ་བ་དང་། རང་ལ་ཟས་བསོད་པ་འབུལ་བ་ན་བླ་མ་ལ་
འབུལ་དུ་གཞུག་གོ །གལ་ཏེ་སོ་སོར་བསོད་སྙོམས་ལ་ཕྱིན་ན་ཟས་དེ་ཁྱེར་ཏེ་བླ་མ་ལ་བསྟན་
ནས་ཆེས་མཆོག་ཏུ་གྱུར་པ་དབུལ་བར་བྱའོ། །ཟས་ཟོས་ནས་བླ་མའི་ལྷུང་བཟེད་ལ་སོགས་
།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 30
པ་བཀྲུས་ཏེ་རང་རང་གི་གནས་སུ་བཞག་པ་དང༌། བླ་མའི་རིལ་པ་སྤྱི་བླུགས་ལ་སོགས་
པའི་ཆུ་སྣོད་དགང་བ་དང་། བླ་མ་མཆོད་རྟེན་ལ་ཕྱག་དང་བྱི་དོར་བྱེད་པ་ན་དེ་ལ་དགོས་
པའི་བདག་རྫས་དང་ཆུ་དང་ཕྱགས་མ་སོགས་དབུལ་བ་དང་། བླ་མའི་རྐང་པ་བཀྲུ་བ་དང་།
སྐུ་མཉེ་སོགས་ལ་ནན་ཏན་བྱའོ། །དགོངས་མོའི་དུས་སུ་བླ་མའི་མལ་དང་སྟན་བཤམ་པ་
དང་། མཚན་མོ་བགོ་བའི་ཤམ་ཐབས་ཀྱི་གཟན་དབུལ་ཞིང་ཤམ་ཐབས་བླང་བ་དང་། རྐང་
པ་བཀྲུ་བའི་ཆུ་དང་རྐང་རྟེན་དང་། ཆོལ་ཟངས་དབུལ་ཞིང༌། མཆིལ་ལྷམ་གཉིས་ཕྱིའོ། །
དེ་ལྟར་འདག་རྫས་དང་སོ་ཤིང་དབུལ་བ་སོགས་བླ་མའི་བྱང་སྒྲུབ་དགོས་པ་རྣམས་གནས་
པ་མང་ན་རེ་མོས་ཀྱིས་བྱ་བའམ་གཅིག་གིས་ཐམས་ཅད་སྒྲུབ་པར་སྤྲོ་ན་གཞན་གྱིས་མ་བྱས་
ཀྱང་རུང་བ་ནི་ལུང་ཕྲན་ཚེགས་ལས་གསུངས་པ་ལྟར་རོ། །གཞན་ཡང་གནས་དང་གནས་
པ་གཉིས་གཙུག་ལག་ཁང་གཅིག་ན་འདུག་ན་བླ་མའི་དྲུང་དུ་ཉིན་མོ་ལ་ལན་གསུམ་དང་།
གནས་ཀྱི་བླ་མ་དགོན་པ་ན་འདུག་ལ་རྒྱང་གྲགས་གཅིག་གིས་བར་དུ་ཆོད་ན་ཉིན་རེ་ལ་ལན་
རེ་དང༌། རྒྱང་གྲགས་ལྔས་བར་དུ་ཆོད་ན་ཞག་ལྔའམ་དྲུག་ན་ལེན་རེ་དང་། དཔག་
ཚད་ཕྱེད་དང་གསུམ་གྱིས་བར་དུ་ཆོད་ན་གསོ་སྦྱོང་གི་ཚེ་ལན་རེ་མཇལ་དུ་འགྲོ་བར་བྱའོ།
འདི་བྱ་བ་ཞུ་བ་ལ་སྦྱོར་བ་ནི་ནོར་པ་སྟེ། རྒྱ་ཆེར་འགྲེལ་གྱིས་ཀྱང་བལྟ་བའི་ཕྱིར་འགྲོ་བ་
ལ་བཤད་ཅིང་ཕྲན་ཚེགས་སུ་ཉེ་དགས་རབ་ཏུ་བྱུང་ཞིང་བསྙེན་རྫོགས་བྱས་པ་རྣམས་དེ་གནས་
ངན་ལེན་སྤྱོད་པར་མ་ཤེས་བར་དུ་དེ་ལ་བརྟེན་ནས་སྡོད་ལ། ཤེས་པ་ན་གནས་གཞན་ལ་
བརྟེན་ཅིང་འོན་ཀྱང་སྟོན་པའི་བཀས་ཉིན་རེ་ལ་ལན་གསུམ་གསུམ་བལྟ་བ་ལ་འགྲོ་བར་
གསུངས་པའི་ཕྱིར་རོ། །མཁན་པོ་དང་གནས་ཀྱི་བླ་མ་ཡངས་པ་མཐོང་མ་ཐག་ཏུ་སྟན་
ལས་ལྡང་བ་དང་བཀུར་སྟི་བྱ་བ་དང་། ཐག་ཉེ་བར་འདུག་པར་བྱ་ཞིང་། བླ་མ་དང་ཞེ་
འགྲས་པ་དང་ཉེ་བར་འདུག་པར་མི་བྱའོ། །བླ་མའི་བྱ་བ་ལ་གྲིམས་པར་བྱ་བ་དང་། གུས་
པར་བྱ་བ་དང་སྤྱོད་ལམ་མཛེས་པས་འཇུག་པར་བྱའོ། །གཉིས་པ་བྱ་བ་གློ་བུར་བ་ལ་ཇི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ།་ 31 །
ལྟར་སྒྲུབ་པའི་ཚུལ་ནི། གནས་ཀྱི་བླ་མའི་ལྷུང་བཟེད་དང་ཆོས་གོས་ཀྱི་ལས་དང་ནད་གཡོག་
དང་། དེ་ལ་འགྱོད་པ་དང་སྡིག་ལྟ་སྐྱེས་པ་སེལ་བ་རྣམས་རང་གིས་བྱེད་པའམ་གཞན་བྱེད་
དུ་འཇུག་པ་དང་། གནས་ཀྱི་བླ་མ་ལ་དགེ་འདུན་གྱིས་ནན་ཏུར་བྱེད་ན་དགེ་འདུན་ལ། ནན་
ཏུར་མི་མཛད་དུ་གསོལ་ཞེས་བརྗོད་ནས་བླ་མ་ནན་ཏུར་གྱི་རྒྱུ་ལས་ལྡོག་པའི་དོན་དུ་བརྩོན་
པར་བྱ་ཞིང་། ནན་ཏུར་བྱས་ན་བཟོད་པ་གསོལ་དུ་གཞུག་པ་དང་། གནས་ཀྱི་བླ་མ་དེ་
སྤོ་མགུ་དང་དབྱུང་བ་སོགས་ནོད་དགོས་ན་དགེ་འདུན་ལ་གསོལ་བ་གདབ་པར་བྱའོ། །བླ་
མ་ཉེས་པ་ལ་འཇུག་ན་ཟློག་པ་དང་། དེའི་དྲུང་དུ་རང་གི་དགེ་བ་མི་འཕེལ་ན་གནས་གཞན་
ལ་གཏད་པར་གསོལ་བར་བྱའོ། །དགེ་འདུན་གྱིས་བསྐོས་པ་མ་ཡིན་པར་བླ་མ་གོས་འཚེམ་
པ་དང་གཙུག་ལག་ཁང་གི་བྱི་དོར་བྱེད་པ་ན་ཡང་རང་གིས་བསྒྲུབ་པ་དང་། བླ་མ་དང་དགེ་
འདུན་གྱི་ཆེད་དུ་ཤིང་ཐོག་ལ་སོགས་པའི་རུང་བ་བྱ་བ་དང༌། མཆོད་རྟེན་ལ་སོགས་པའི་
སྔོ་ཆུང་ངུ་རྔ་བ་དང་མེ་ཏོག་དང་འབྲས་བུ་བཏོག་པ་དང་སོ་ཤིང་སྒྲུབ་པ་ལ་སོགས་པ་ལ་དགེ་
ཚུལ་བསྐོ་བར་བྱའོ། །གཉིས་པ་གནས་ཀྱིས་ཇི་ལྟར་བསྒྲུབ་པ་ལ་རྗེས་སུ་བཟུང་བའི་ཚུལ་
གྱིས་བསྒྲུབ་པ་དང་། ཆད་པས་བཅད་པའི་ཚུལ་གྱིས་བསྒྲུབ་པ་གཉིས། དང་པོ་ནི་གནས་
ཀྱི་བླ་མས་རང་གི་འཁོར་དུ་རིགས་དང་ལུས་ལ་སྐྱོན་ཆགས་པ་རབ་བྱུང་བསྙེན་རྫོགས་
བསྒྲུབས་ཟིན་པ་མི་གཞག་ལ། གནས་པ་དགེ་ཚུལ་གཅིག་ལས་ལྷག་པ་ཉེ་བར་མི་གཞག་
གོ །གལ་ཏེ་རབ་ཏུ་འབྱུང་འདོད་གཉིས་བྱུང་ལ་སོ་སོར་རབ་ཏུ་འབྱུང་བར་མི་འདོད་ན་
ལྷན་ཅིག་རབ་ཏུ་བྱུང་སྟེ་རྒན་པ་བསྙེན་པར་རྫོགས་པར་བྱ་ཞིང་དེས་ཀྱང་ལོ་ཉི་ཤུ་མ་ལོན་
ན་དགེ་སློང་གཞན་ལ་རེ་ཤིག་གནས་པའི་དོན་དུ་གཏད་ལ་དགེ་སློང་དེས་ཀྱང་ལོ་ལོན་པའི་
ཚེ་མཁན་པོ་ལ་གཏད་པར་བྱའོ། །གལ་ཏེ་མི་གཏོད་ན་མཁན་པོ་དེས་མཐུས་བཀུག་སྟེ་བསྙེན་
རྫོགས་བྱ་ཞིང་རང་གི་འཁོར་དུ་གྱུར་པའི་གནས་པ་ལ་བསམ་པས་བུའི་འདུ་ཤེས་བཞག་པ་
དང༌། བསྙེན་བཀུར་བསྟབས་པ་ཐམས་ཅད་ལ་ཚོད་རིག་པའི་སྒོ་ནས་གནས་པ་ལ་མི་གནོད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 32
པར་བྱ་བ་དང་། ལྷུང་བཟེད་དང་ཆོས་གོས་ཀྱི་ལས་གནས་པ་རང་གིས་མ་ལྕོགས་པ་བྱེད་
པ་དང་། ནད་གཡོག་དང་སྤོ་མགུ་དང་དབྱུང་བའི་བར་བླ་མ་ལ་ཇི་ལྟར་བྱེད་པ་བཞིན་འདིར་
ཡང་བྱ་དགོས་ལ་གནས་པ་དགེ་བ་འཕེལ་བའི་དོན་དུ་གཞན་ལ་གཏད་པར་གསོལ་ན་གནས་
ཀྱི་འོས་ངེས་པར་ཤེས་པར་བྱས་ནས་གཏད་པ་དང༌། གནས་པ་དེ་སྡིག་གྲོགས་ལ་བརྟེན་
ན་བཟློག་པ་དང་དགེ་བ་ལ་སྦྱར་བ་དང་། ཆོས་དང་ཟང་ཟིང་གིས་དགེ་བ་དེ་སྒྲུབ་པ་དང༌།
ལྟུང་བ་ཕྱིར་བཅོས་སུ་འཇུག་པ་དང༌། རྐྱེན་དུ་འབབ་ཅིང་ཁ་ན་མ་ཐོ་བ་མེད་པའི་འཚོ་བའི་
ཡོ་བྱད་སྒྲུབ་པ་ལ་བརྩོན་པར་བྱའོ། །གཉིས་པ་ཆད་པས་བཅད་པའི་ཚུལ་གྱིས་བསྒྲུབ་པ་
ལ་ཡུལ་གང་ལ་དང་། རྟེན་གང་གིས་དང་། དུས་ནམ་གྱི་ཚེ་དང༌། ཆད་པ་གང་གིས་
གཅོད་པ་དང་། ཆད་པས་བཅད་པ་ལ་ཇི་ལྟར་བསྒྲུབ་པ་དང་ལྔའོ། །དང་པོ་ནི་མ་དད་པ་
དང་། ལེ་ལོ་ཅན་དང༌། ཚིག་མི་བཟོད་པའི་བཀའ་བློ་མི་བདེ་བ་དང་། མ་གུས་པ་དང༌།
སྡིག་པའི་གྲོགས་བྱེད་པ་སྟེ་ལྔ་པོ་གང་རུང་དང་ལྡན་པ་ལ་ཆད་པས་བཅད་ཅིང་མི་འོས་པ་
ལ་གཅོད་པར་མི་བྱའོ། །གཉིས་པ་རྟེན་ནི་རང་ཆད་པའི་རྒྱུ་དང་མི་ལྡན་པའི་གནས་ཀྱི་བླ་
མའོ། །གསུམ་པ་ནི་དབྱར་ནང་ལས་གཞན་པའི་དུས་སོ། །བཞི་པ་ནི་གནས་པ་དེ་དང་
གཏམ་འདྲེ་བར་མི་བྱ་བ་དང་། གདམས་ངག་མི་སྦྱིན་པ་དང་། བསྙེན་བཀུར་བདག་གིར་
མི་བྱ་ཞིང་ཆོས་དང་ཟང་ཟིང་གི་བགོ་བཤའ་གསར་དུ་མི་བྱ་བ་དང་། དགེ་བའི་ཕྱོགས་སྔར་
བརྩམས་པ་རྣམས་རྒྱུན་བཅད་པ་དང་། བྱ་བ་ཞུ་བའི་གནས་དགག་པ་ནི་ཆད་པ་སྟེ་དེ་དག་
ཐམས་ཅད་ཀྱིས་གཅོད་པར་བྱའོ། །ལྔ་པ་ནི་ཆད་པའི་རྒྱུ་བཏང་སྟེ་བཟོད་པ་གསོལ་བར་
བྱེད་པ་ལ་བཟོད་པ་བླང་བར་བྱ་ཞིང་མི་འོས་པ་ལ་བཟོད་པ་བླང་བར་མི་བྱའོ། །གལ་ཏེ་
བཟོད་པ་གསོལ་བར་མི་བྱེད་ན་ཡལ་བར་མི་འདོར་བར་དགེ་སློང་མཁས་པ་ཞིག་གྲོས་གདབ་
ཏུ་བཞུག་གོ །དེ་ལྟར་བྱས་ཀྱང་རྣམ་པ་ཐམས་ཅད་དུ་བཟོད་པ་གསོལ་བར་མི་བྱེད་ན་དགེ་
ཚུལ་ལ་བླ་གོས་མཐང་གོས་ལྷུང་བཟེད་ཆུ་ཚགས་རིལ་པ་སྤྱི་བླུགས་ཏེ་ལྔ། བསྙེན་པར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 33
རྫོགས་འདོད་དང་རྫོགས་པ་ལ་ནི་དེ་དག་གི་སྟེང་དུ་སྣམ་སྦྱར་དང་གདིང་བ་བྱིན་ཏེ་གནས་
ནས་བསྐྲད་པར་བྱ་ཞིང་། བསྐྲད་ནས་ཀྱང་བཟོད་པ་གསོལ་བར་བྱེད་ན་གྱ་ཚོམ་མི་བྱ་བར་
བཟོད་པ་བླང་བར་བྱའོ། །ཆད་པས་བཅད་པ་དེ་དགེ་སློང་གཞན་གྱིས་འཁོར་དུ་སྡུད་པར་
བྱེད་ན་ལྟུང་བ་སྦོམ་པར་འགྱུར་རོ། །གཉིས་པ་དེ་དང་རྗེས་སུ་མཐུན་པའི་བསླབ་བྱ་ལ་གནས་
བརྟན་གྱི་བྱ་བ། འཁོར་གྱི་བྱ་བ། ཐུན་མོང་གི་བྱ་བ་དང་གསུམ། དང་པོ་ལ་གནས་བརྟན་
སྤྱིའི་བྱ་བ་དང་། སོ་སོའི་བྱ་བ་གཉིས། དང་པོ་ནི་གནས་བརྟན་གྱིས་རང་གི་འཁོར་དུ་
གཏོགས་པ་ཆོས་ཀྱི་གཏམ་འདོད་པ་དག་ལ་བློ་དང་འཚམ་པའི་ཆོས་བསྟན་པར་བྱ་ཞིང་།
མི་སྨྲ་བར་ཚུལ་བཞིན་ཡིད་ལ་བྱེད་པ་ལ་དགའ་བ་བཏང་སྙོམས་སུ་གཞག་པར་བྱའོ། །གསོད་
སྙོམས་ལ་སོགས་པའི་སྤྱོད་ཡུལ་གྱི་གནས་དང་གནས་མ་ཡིན་པ་དང་། འཆག་པ་ལ་སོགས་
པའི་སྤྱོད་ལམ་འདི་ལྟར་བྱའོ་ཞེས་བསྟན་པ་དང་། ལུང་ནོད་པ་སོགས་སྦྱིན་པ་དང༌། ཟས་
ཀྱི་རྙེད་པ་དང་། ནད་པ་ལ་སྨན་དང་ནད་གཡོག་ལ་སོགས་པའི་བགོ་བཤའ་བྱ་བས་ཕན་
གདགས་པར་བྱའོ། །གནས་བརྟན་ཁོ་ནར་མ་ཟད་འཁོར་དང་ལྡན་པ་ཐམས་ཅད་ཀྱིས་རང་
རང་གི་འཁོར་ལ་བརྟགས་ཏེ་དོན་མེད་པས་དུས་ཡོལ་བར་བྱེད་ན་ཚར་བཅད་པ་དང་། གསར་
བུ་དག་ལ་འདུ་འཛིའི་གཏམ་ཀུན་དུ་སྨྲ་བར་མི་བྱ་བ་དང་། འཁོར་ལ་རྣམ་པར་འཕྲོས་པའི་
གཏམ་དང་། འདུལ་བ་དང་འགལ་བའི་གཏམ་མི་བྱ་ཞིང༌། སྤྱོད་ལམ་ལ་སོགས་པ་འཁོར་
ལ་ཇི་ལྟར་བསྟན་པ་བཞིན་དུ་རང་གིས་ཀྱང་བྱའོ། །གཉིས་པ་ལ་གྲོང་དུ་འགྲོ་བ་དང༌། གཉུག་
མར་གནས་པ་དང་། གློ་བུར་དུ་འོངས་པ་དང༌། འགྲོ་བར་ཆས་པ་དང་། དབྱར་གནས་
པའི་གནས་བརྟན་གྱི་བྱ་བ་དང་ལྔའོ། །དང་པོ་ནི་དགེ་འདུན་རྣམས་གྲོང་ལ་སོགས་པར་
འགྲོ་བ་ན་གནས་བརྟན་དེ་མདུན་དུ་འགྲོ་བར་བྱ་ཞིང་། འཁོར་འགའ་ཞིག་ཐོགས་ན་སྒུག་
པ་དང་ཁྱིམ་དང་ཕྱི་རོལ་ཏུ་ཡང་འཁོར་ལ་བརྟགས་ཏེ་སྟོད་གཡོགས་དང་སྨད་གཡོགས་ཚུལ་
བཞིན་དུ་མ་བགོས་ན་མཛེས་པར་བྱ་བའི་ཕྱིར་བརྡ་བྱ་ཞིང་མ་གོ་ན་དྲུང་ན་འདུག་པའི་དགེ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 34
སློང་བརྡ་བྱེད་དུ་གཞུག་ལ། དེས་ཀྱང་མཛེས་པར་མ་གྱུར་ན་རང་གིས་བཅོས་པར་བྱའོ།
ཁྱིམ་དང་ཉེ་བ་ན་འཁོར་ཐམས་ཅད་མི་རྒོད་པ་དང་མ་ཁེངས་པ་ལ་དགོད་པར་བྱའོ། །གཉིས་
པ་ནི་གཙུག་ལག་ཁང་དང་དགོན་པ་དེའི་ཁྲིམས་སུ་བྱ་བ་རྣམས་གསར་བུ་ལ་གོ་བར་བྱ་ཞིང་
ནན་ཏན་བྱེད་པ་ལ་སྦྱར་བ་དང་། གནས་དེར་ཁྱིམ་པ་འོངས་པ་ལ་རང་གི་འཁོར་དག་ཟས་
སྦྱོར་དུ་གཞུག་ཅིང་སྦྱོར་བར་མི་བྱེད་དམ་ཁྱིམ་པ་ཟས་མི་འདོད་ན་ཁྱིམ་པ་དེ་ལ་ཆོས་ཀྱི་
གཏམ་བྱའོ། །གསུམ་པ་ནི་གང་དུ་ཕྱིན་པའི་གནས་དེར་རང་གི་འཁོར་མང་ཉུང་བརྟགས་
ལ་གནས་མལ་གྱི་ཕྱིར་གཉུག་མར་གནས་པའི་དགེ་སློང་རྣམས་ལ་བརྗོད་པར་བྱའོ། །བཞི་
པ་ནི་གང་དུ་འགྲོ་བའི་ཕྱོགས་དང་འགྲོན་ཟླ་དང་གནས་ཁང་དང་གནས་མལ་དང་འགའ་ཞིག་
ན་བར་གྱུར་ན་གྲོགས་ཀྱིས་མི་འདོར་བ་རྣམས་བརྟགས་ནས་འགྲོ་བར་བྱ་ཞིང་། གནས་
དེ་ནས་རིང་པོར་མ་སོན་པར། ལ་ལའི་ཅུང་ཟད་མ་ལུས་སམ་ཞེས་འཕྲལ་དུ་དྲན་པར་བྱ་
བ་དང་། གསར་བུ་རྣམས་མི་རྒོད་པ་དང་མ་ཁེངས་པ་ལ་དགོད་པ་དང༌། མིང་ལ་སོགས་
པའི་མཚན་མས་འཁོར་ཀུན་ཤེས་པར་བྱའོ། །ལྔ་པ་དབྱར་གནས་པའི་གནས་བརྟན་གྱི་
བྱ་བ་ནི་དབྱར་ནང་དུ་གཙུག་ལག་ཁང་དང་མཆོད་རྟེན་གྱི་བྱི་དོར་མི་བྱེད་པ་རྣམས་བྱི་དོར་
བྱེད་དུ་གཞུག་ཅིང་བྱི་དོར་བྱེད་པ་ལ་སྤྲོ་བ་བསྐྱེད་པར་བྱའོ། །གཉིས་པ་འཁོར་གྱི་བྱ་བ་
ནི་གྲོང་ལ་སོགས་པར་ལྷན་ཅིག་ཏུ་འགྲོ་བ་ན་གནས་བརྟན་གྱི་མདུན་དུ་འགྲོ་བར་མི་བྱ་ཞིང༌།
དེའི་ཚེ་གནས་བརྟན་ལམ་དུ་ཐོགས་ན་བསྒྲིག་པ་དང༌། གནས་ཁང་ནས་མ་བྱུང་ན་མི་རིང་
བར་སོང་སྟེ་བསྒུག་པ་དང་། གྲོང་གི་ཉེ་འཁོར་དུ་ཐོགས་པ་དང་འཁོར་རྣམས་གྲོང་དུ་འཇུག་
པའི་ཚེ་གནས་བརྟན་འོང་བ་མཐོང་ན་བསྒྲུག་པར་བྱའོ། །དེའི་ཚེ་སྦྱིན་བདག་གིས་སྒྲོན་པ་
འོངས་ན། གནས་བརྟན་འོངས་ཀྱི་བར་དུ་སྡོད་ཅིག་ཅེས་བསྒོ་བ་དང་། ཁྱིམ་དུ་ཕྱིན་ནས་
ལག་ཆུ་དྲངས་པའི་ཚེ་ཡང་དུས་ཡོལ་བར་མི་འགྱུར་ན་གནས་བརྟན་བསྒྲུག་པར་བྱ་ཞིང་།
སྐུག་པའི་ལོང་མེད་ན་གྲལ་དེར་གནས་བརྟན་གྱི་སྟན་གཞག་གོ །གནས་བརྟན་གྱི་གོང་དུ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 35
འདུག་པ་དང་འགྲེང་བར་མི་བྱ་བ་དང་། གནས་བརྟན་གྱིས་མ་སྨྲས་ཀྱི་བར་དུ་མི་སྨྲ་བ་དང་།
སྨྲས་པ་བཞིན་བསྒྲུབ་པ་དང་། གནས་བརྟན་གཏམ་སྨྲ་བའི་བར་དུ་བཅད་དེ་མི་སྨྲ་བ་དང་།
ཆོས་མ་ཡིན་པར་སྨྲ་ན་བཟློག་པ་དང་། ཆོས་སྨྲ་བའི་རྗེས་སུ་ཡི་རང་བར་བྱ་བ་དང༌། དེ་
ལ་ཆོས་ལྡན་གྱི་རྙེད་པ་བྱུང་ན་བླང་བར་བྱ་ཞིང་དེས་ཇི་ལྟར་བསྟན་པ་བཞིན་བསྒྲུབ་པར་བྱའོ།
གསུམ་པ་ཐུན་མོང་གི་བྱ་བ་ནི་གནས་བརྟན་དང་བར་མ་དང་གསར་བུ་ཐམས་ཅད་ཀྱིས་ཁྱིམ་
དུ་དབང་པོ་མི་རྒོད་པ་དང་། མ་ཁེངས་པ་དང༌། ཡུན་རིང་དུ་མི་གནས་པ་དང༌། མིག་
སྨད་པར་བྱ་བ་དང་། ཁྱིམ་པ་རྣམས་ལ་སྦྱིན་པ་དང༌། དབང་པོ་དུལ་པ་དང་། ལུས་
ངག་ཡང་དག་པར་སྡོམ་པ་དང༌། གྲོང་པའི་ཆོས་ལས་བཟློག་པའི་སྒོ་ནས་ཚངས་སྤྱོད་ལ་
གནས་པ་དང་། ཡན་ལག་བརྒྱད་པའི་གསོ་སྦྱོང་དང༌། སྐྱབས་སུ་འགྲོ་བ་དང་། དགེ་
བསྙེན་ལ་སོགས་པའི་བསླབ་པའི་གཞི་བཟུང་བ་ལ་སྦྱར་བ་ལ་སོགས་པ་ཆོས་ལྡན་གྱི་གཏམ་
བྱ་ཞིང་ཁྱིམ་པ་དེ་དག་ལ་ཚངས་སྤྱོད་འཕེལ་བའི་གནས་བཞི་ལ་སོགས་པ་མི་བརྗོད་དོ། །དགེ་
འདུན་དུ་གྱུར་པའི་དགེ་སློང་དག་གིས་མ་བྱས་ཀྱང་ཉེས་པ་མེད་ཅིང་གཞན་ལ་གནོད་པར་
འགྱུར་བའི་ཁྲིམས་སུ་བྱ་བ་མི་བཅའོ། །གཉིས་པ་བསྙེན་བཀུར་གྱི་གནས་དང་གནས་མ་
ཡིན་པ་ལ་ཇི་ལྟར་བསྒྲུབ་པ་ནི་རང་ལས་བསླབ་པའི་སྒོ་ནས་རྒན་པ་ལ་གྲལ་དང་ཕྱག་ལ་སོགས་
པའི་བསྙེན་བཀུར་བསྟབ་པར་བྱ་ཞིང་དེས་བསྟབས་པ་དང་དུ་མི་བླང་བ་དང༌། གཞོན་པ་
ལ་ཕྱག་དང་གྲལ་གྱི་བསྙེན་བཀུར་མི་བྱེད་པ་དང་། བསླབ་པ་རྒན་གཞོན་མཉམ་པ་རྣམས་
གཅིག་ལ་གཅིག་ཕྱག་མི་བྱ་ལ། སྔར་འོངས་པ་གྲལ་གོང་དུ་འཁོད་ཅིང་རྙེད་པ་དང་པོར་
བྲིམ་པ་དང་། ལས་སུ་ཕྱིས་འོངས་པ་བསྐོ་བར་བྱ་བ་དང༌། ཚངས་པར་མཚུངས་པར་
སྤྱོད་པ་རྒན་གཞོན་བར་མ་རྣམས་ལ་གུས་པ་ལ་སོགས་པས་གནས་པ་དང་། མཁན་པོ་དང་
སློབ་དཔོན་ལས་གཞན་པའི་ཚུལ་ཁྲིམས་འཆལ་བ་ལ་བསྙེན་བཀུར་མི་བྱ་ལ། མཁན་པོ་
དང་སློབ་དཔོན་ཚུལ་ཁྲིམས་འཆལ་བ་ལ་ཡང་བསྙེན་བཀུར་ངེས་པར་སྒྲུབ་དགོས་ཤིང་། དེ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 36
ཡང་གནས་ཀྱི་བླ་མ་ལ་མ་ཞུས་པར་མི་བྱའོ། །ཕ་མ་དང་ནད་པ་ཁྱིམ་པ་ཡིན་ན་ཡང་བསྙེན་
བཀུར་བྱའོ། །གསུམ་པ་རང་གི་བྱ་བ་ལ་ཇི་ལྟར་བསྒྲུབ་པ་ལ་དགེ་བའི་བྱ་བ་ལ་ཇི་ལྟར་བསྒྲུབ་
པ་དང་། བྱ་བ་ཕལ་པ་ལ་ཇི་ལྟར་བསྒྲུབ་པ་གཉིས། དང་པོ་ནི་རབ་ཏུ་བྱུང་བ་དང་བསྙེན་
པར་རྫོགས་པ་རྣམས་ཀྱིས་མི་འཚོ་བཞིན་དུ་བསྟེན་པ་མུ་སྟེགས་ཅན་གྱི་དཀའ་ཐུབ་ལྟ་བུ་དང་།
ལྷག་པར་རྙེད་པའི་ཚེ་ཚོད་མི་ཟིན་པར་སྤྱོད་པ་སྤངས་ཏེ་གོས་ཕྱག་དར་ཁྲོད་པ་དང་། ཟས་
བསོད་སྙོམས་དང་། གནས་མལ་ཤིང་དྲུང་དང་། སྨན་བཀུས་ཏེ་བོར་བ་སྟེ་ཚངས་སྤྱོད་
འཕེལ་བའི་གནས་བཞི་ལ་བརྟེན་པར་བྱ་ཞིང༌། སྦྱངས་པའི་ཡི་དམ་བླངས་པ་ལས་གཞན་
པ་རྣམས་ལ་གནས་བཞི་ལ་མ་བརྟེན་པའི་ཉེས་པ་མི་འབྱུང་ངོ༌། །དེ་ལྟར་མཐའ་གཉིས་སྤངས་
པ་ལ་གནས་ནས་གཞན་གྱིས་གཤེ་བ་དང་ཁྲོ་བ་དང་རྡེག་པ་དང་མཚང་འབྲུ་བ་ལ་སླར་གཤེ་
བ་སོགས་མི་བྱེད་པ་དང༌། ཀློག་པ་དང་། བཏོན་དང་། ཚུལ་བཞིན་ཡིད་ལ་བྱེད་པ་ལ་
སོགས་པའི་དགོས་པ་རྗེས་སུ་བསྒྲུབ་པ་དང་། བསླབ་པ་བསྲུངས་པའི་ཕན་ཡོན་དང་མ་བསྲུངས་
པའི་ཉེས་དམིགས་བསམས་པའི་སྒོ་ནས་བསླབ་པ་ལ་གུས་ཤིང་བག་ཡོད་པས་བསྒྲུབ་པ་དང་།
ཁྱིམ་དུ་འཇུག་པ་ལ་སོགས་པའི་བྱ་བ་གང་ལ་བརྟེན་ནས་ལྟུང་བ་འབྱུང་བའི་སྐབས་ཡོད་པ་
དེ་ལ་དང་པོ་ཉིད་ནས་དྲན་པ་ཉེ་བར་བཞག་སྟེ་ཅི་ནས་ཀྱང་ལྟུང་བ་མི་འབྱུང་བར་བསྒྲུབ་པ་
དང༌། བླ་མའི་བྱ་བ་ལ་སོགས་པ་བྱེད་པའི་ཚེ་ཡང་ཤེས་བཞིན་གྱིས་རང་གི་དོན་བསམ་
གཏན་དང་ཀློག་པ་ལ་སོགས་པ་མི་ཉམས་པར་བྱ་བ་དང་། བྱ་བའི་གཞི་འདི་དག་ལས་དགེ་
བར་གང་འགྱུར་རམ་ཞེས་དགེ་བ་ཚོལ་བ་ལ་བརྩོན་པར་བྱའོ། །གཉིས་པ་བྱ་བ་ཕལ་པ་
ལ་ཇི་ལྟར་བསྒྲུབ་པ་ལ་ལུས་ཀྱི་བྱི་བྱད་དང་། ཡོ་བྱད་ཇི་ལྟར་བསྒྲུབ་པ་གཉིས། དང་པོ་
ལ་སྐྲ་སྤུ་སེན་མོ་བྲེག་པ། ཁྲུས་བྱ་བ། ལུས་ཀྱི་བྱ་བ་གཞན་བསྒྲུབ་པ་དང་གསུམ། དང་
པོ་ལ་བྲེག་པའི་ཚུལ་གོས་གང་གི་བྲེག །གནས་གང་དུ་བྲེག །བྲེགས་ནས་ཇི་ལྟར་བྱ་བ་
དང་བཞི། དང་པོ་ནི་དགོན་པ་བ་རྣམས་ཀྱིས་སྐྲ་སོར་གཉིས་དང་། གྲོང་མཐའ་པས་ཕྱེད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 37 ་་་་
དང་གཉིས་ལས་ལྷག་པ་མི་གཞག་ཅིང་། གཙུག་ཕུད་ཀྱང་མི་གཞག་གོ །རྨའི་མཐའ་སྐོར་
མ་གཏོགས་པའི་སྐྲ་བ་ལང་གི་སྤུ་ལྟར་མི་བྲེག་པ་དང་། གསང་གནས་དང་བྱིན་པ་དང་མགྲིན་
པ་མན་ཆད་ལུས་གཞན་གྱི་ཡང་སྤུ་བྲེག་པར་མི་བྱ་ཞིང་། རྨའི་ཆེད་དུ་བྲེག་དགོས་པའི་
ཚེ་ཡང་གནས་བརྟན་མཁས་པ་དག་ལ་དྲིས་ཏེ་བྲེག་པར་བྱའོ། །སེན་མོ་ཡང་དབུས་མཐོ་
ཞིང་མཐའ་དམའ་བའམ་མཉམ་པར་བྲེག་ཅིང་། དྲི་མ་བསལ་བའི་ཕྱིར་དྲུད་པར་བྱ་ལ།
ཚོན་གྱིས་བྱུག་པར་མི་བྱའོ། །གཉིས་པ་གོས་གང་གིས་བྲེག་པ་ནི་བླ་གོས་གྱོན་བཞིན་པ་
ལ་སོགས་པས་མི་ཐེག་ཅིང་། རྒྱར་ནི་ཕྱེད་དང་གཉིས་ཁྲུ་ལ། །སྲིད་དུ་ཁྲུ་ནི་གསུམ་ཡིན་
ཏེ། ཞེས་པའི་ཚད་དང་ལྡན་པའི་སྐྲ་བཟེད་དམ། མེད་ན་རྔུལ་གཟན་གྱིས་སྟོད་བཀབ་སྟེ་
བྲེག་པར་བྱའོ། །གསུམ་པ་གནས་གང་དུ་བྲེག་པ་ནི་སྟན་ལ་སོགས་པ་བཏིང་བ་དང་། དགེ་
འདུན་གྱི་ཕྱག་དར་འཕྱག་པའི་གནས་སུ་སྐྲ་སེན་སོགས་མི་བྲེག་ཅིང་། རླུང་དང་ཉི་མ་དང་
ཆར་པའི་དུས་དང་། རྒན་པོ་དང་ནད་པ་མ་གཏོགས་པས་ཁྱམས་དང་གནས་ཁང་སྒོ་ཁང་
སོགས་སུ་བྲེག་པར་མི་བྱའོ། །བཞི་པ་བྲེགས་ནས་ཇི་ལྟར་བསྒྲུབ་པ་ནི་སྐྲ་ལ་སོགས་པ་བྲེགས་
པའི་ས་ཕྱོགས་དེ་བྱི་དོར་བྱ་བ་དང་། སྐྲ་ལ་སོགས་པ་ཕྱག་དང་ཁྲོད་དུ་དོར་རོ། །གཉིས་
པ་ཁྲུས་བྱ་བའི་ཚུལ་ནི། སྐྲ་དང་ཁ་སྤུ་བྲེག་ནས་ཡན་ལག་ལྔ་ཡན་ཆད་ཀྱི་ཁྲུས་བྱ་ཞིང་།
སྒྲེན་མོར་ཁྲུས་མི་བྱ་བར་ཁྲུས་རས་སམ་མེད་ན་དབེན་པའི་ཕྱོགས་སུ་ལོ་མ་ལ་སོགས་པས་
གསང་གནས་བཀབ་སྟེ་ཁྲུས་བྱ་ཞིང་ཁྲུས་རས་ཉིས་རིམ་པས་ནི་མི་རུང་ངོ༌། །གཙུག་ལག་
ཁང་དུ་ཁྲུས་བྱེད་པ་དང་། བཙོག་ཆུ་དབོ་བ་ནི་སྟོར་ཁུང་དུ་བྱ་བ་དང་། ཁྲུས་བྱས་ནས་
ལུས་ལ་ཆགས་པའི་ཆུ་མ་བསྐམས་ཀྱི་བར་དུ་ཆོས་གོས་མི་བགོ་བ་དང་། དེའི་ཆེད་དུ་ལུས་
ཕྱིས་བཅང་བ་དང་། མེད་ན་ཡུད་ཙམ་ཞིག་ཙོག་པུར་འདུག་ལ་ཁྲུས་རས་ཀྱིས་དབྱི་བར་
བྱའོ། །ཁྲུས་བྱས་ནས་རྐང་པ་བཀྲུ་བར་བྱ་ཞིང་། གཙུག་ལག་ཁང་དུ་ཝ་ཁར་བཀྲུའོ། །ལེགས་
སྦྱར་གྱི་ཁྲུས་དང་རྐང་ཁྲུས་ཀྱི་གཞི་ལ་སོགས་པ་ནི་གནང་བའི་བསླབ་བྱའོ། །གསུམ་པ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 38
ལུས་ཀྱི་བྱ་བ་གཞན་བསྒྲུབ་པ་ནི། རྐང་མཐིལ་གཉིས་ལས་གཞན་པའི་ལུས་ལ་སོ་ཕག་གི་
དུམ་བུ་ལ་སོགས་པ་རྣོན་པོས་དྲུད་པར་མི་བྱ་བ་དང་། ཤམ་ཐབས་ཀྱི་མཐའ་མ་མདུད་པར་
སྐས་ལ་སོགས་པ་ལ་མི་འཛེག་པ་དང་། གཞན་གྱི་དུས་སུ་དེ་ལྟར་མི་བྱ་བ་དང༌། གླལ་
བ་ལ་སོགས་པའི་ཚེ་ཁ་མ་བཀབ་པར་གདང་བར་མི་བྱའོ། །བསྲོ་ཁང་བསྟེན་པ་ནི་གནང་
བའི་བསླབ་བྱ་ཡིན་ལ། གལ་ཏེ་བསྟེན་པ་རྣམས་ཀྱིས་ནི་བསྲོ་ཁང་བྱེད་ཚུལ་དང༌། ཇི་
ལྟར་སྒྲུབ་པའི་ཚུལ་རྣམས་བསྒྲུབ་པའི་བསླབ་བྱ་ཡིན་ཞིང་། དེའི་ཞར་ལ་བྱུང་པ་ཡོ་བྱད་
ཐམས་ཅད་དབེན་པར་བཞག་པའི་སྒོ་ནས་སྦ་བ་དང་། བཀྲུ་བ་ལ་སོགས་པའི་བྱི་དོར་གྱི་
ལས་བྱ་བ་དང་། སྟོད་གཡོགས་རྡུལ་གཟན་ཙམ་མེད་པར་བྱི་དོར་གྱི་ལས་ཐམས་ཅད་མི་
བྱ་བ་དང༌། ལུས་ཀྱི་བྱི་དོར་དང་བ་མི་བརྟན་པ་བྱེད་དུ་མི་གཞུག་པ་རྣམས་བསྲོ་ཁང་འབའ་
ཞིག་ཏུ་བྱ་བར་མ་ཟད་ཀྱི་རབ་ཏུ་བྱུང་བ་ཐམས་ཅད་ཀྱིས་གནས་ཐམས་ཅད་དུ་བསྒྲུབ་པར་
བྱའོ། །གཉིས་པ་ཡོ་བྱད་ལ་ཇི་ལྟར་བསྒྲུབ་པ་ལ། ལྷུང་བཟེད་དང་ཆོས་གོས་ཀྱི་བྱ་བ་གཉིས།
དང་པོ་ལ་ལྷུང་བཟེད་མེད་དུ་མི་རུང་བ་དམིགས་བསལ་དང་བཅས་པ། ལོངས་སྤྱོད་པའི་
ཚུལ། གཞག་པའི་གནས། བཀུར་བའི་ཚུལ། གུས་པ་བསྐྱེད་པ། བཅོས་ལེགས་ཇི་ལྟར་
བྱ་བ་དང་དྲུག །དང་པོ་ནི། དབྱར་ནང་དུ་ལྷུང་བཟེད་ངེས་པར་བཅང་བར་བྱ་ཞིང་། དུས་
གཞན་དུ་ཡང་དགོས་མོད་ཀྱི་དབྱར་ཁོ་ན་སྨོས་པ་ནི་དབྱར་ཕལ་ཆེར་སྦྱིན་བདག་ལ་བརྟེན་
པའི་ཕྱིར་བསོད་སྙོམས་ཀྱི་བྲེལ་བ་ཆུང་བས་ལྷུང་བཟེད་མེད་ཀྱང་རུང་ངམ་སྙམ་པའི་དོགས་
པ་བསལ་བའི་ཕྱིར་རོ། །ལྟུང་བཟེད་མེད་པར་ལྗོངས་རྒྱུ་བར་མི་བྱ་ཞིང༌། འཇིགས་པ་
དང་བཅས་པར་ལྗོངས་རྒྱུ་བའི་ཚེ་ལྷུང་བཟེད་ཆུང་ངུ་ཁྱེར་ཏེ་འགྲོ་བར་བྱའོ། །གཉིས་པ་
ལོངས་སྤྱོད་པའི་ཚུལ་ནི་ལྷུང་བཟེད་དུ་སྣོད་དུ་གཞན་གྱིས་དོར་བའི་ཆུ་ལ་སོགས་པ་དང༌།
ལག་པ་དང་ཁ་བཀྲུས་པའི་ཆུ་མི་བླུགས་པ་དང༌། དེས་ཕྱག་དར་དང་། ཤིང་ཐོག་ཟོས་
པའི་ཤུན་པ་ལ་སོགས་པའི་ངོན་པ་ཡང་མི་དོར་བའི་སྒོ་ནས་འོས་པར་སྤྱད་པ་དང༌། འགྲེང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 39 །
བཞིན་དུ་ལྷུང་བཟེད་སྣོད་དུ་གཞུག་པ་དང་དབྱུང་བ་དང་བསྐམ་པར་མི་བྱ་བ་དང་། དགེ་
ཚུལ་བག་མེད་པ་བྱི་དོར་བྱེད་དུ་མི་གཞུག་པ་དང་། ས་བྱེ་མ་ཅན་དང་ལྕི་བས་བྱི་དོར་མི་
བྱ་བ་དང་། གཤེར་བཞིན་དུ་སྣོད་དུ་མི་གཞུག་པ་དང་། ཧ་ཅང་བསྐམ་པར་མི་བྱ་བའོ། །
གསུམ་པ་གཞག་པའི་གནས་ནི་རྡོའི་སྟེང་དང་མི་གཙང་བའི་ཕྱོགས་དང་གར་བབ་བབ་རྣམས་
སུ་གཏན་དུ་དང་རེ་ཞིག་ཀྱང་མི་གཞག་གོ །གྲོང་མཐའ་བ་རྣམས་ཀྱིས་ལྟུང་བཟེད་གཞག་
པའི་ཆེད་དུ་ངོས་ཁུང་གཙུག་ལག་ཁང་ལ་སོགས་པ་རྩིག་པའི་ཚེ་བྱ་ཞིང་གསར་དུ་བསྐོ་བར་
མི་བྱ་བ་དང༌། དགོན་པ་བ་རྣམས་ཀྱིས་ལྕག་མའམ་སྲད་བུ་ལས་བྱས་ཤིང་ལྕི་བའམ་སས་
བྱུགས་པའི་སྐོན་བུ་ཁ་སྦྱར་ཁ་དགབ་དང་བཅས་པ་བྱ་བ་དང༌། དེ་ས་ལ་མི་གཞག་པར་
ཤིང་ལྗོན་པ་ལ་གདགས་སོ། །བཞི་པ་བཀུར་བའི་ཚུལ་ནི་སྐོན་བུ་ཁ་སྦྱར་དེ་ཡུལ་གཞན་
དུ་འགྲོ་བའི་ཚེ་མི་བསྐུར་བ་དང་། དེའི་ཚེ་ཕྱིང་པ་ལ་སོགས་པའི་སྣོད་དུ་བཅུག་སྟེ་བསྐུར་
ཞིང་སྣོད་དང་བཅས་པ་དེ་ཡང་ལག་པས་མི་བསྐུར་བར་ལུང་ཐག་གིས་མཆན་ཁུང་གཡོན་
དུ་བསྐུར་བ་དང༌། ལྷུང་བཟེད་དང་སྨན་དང་ལྷན་པ་ལ་སོགས་པ་བར་བུར་དག་སྣོད་སོ་
སོར་གཞུག་ཅིང་སྣོད་དེ་དག་བཅང་བ་དང་། དེ་དག་གི་ལུང་ཐག་རིང་ཐུང་མཉམ་པར་
མི་གདགས་པ་དང༌། ལུང་ཐག་དེ་ཞེང་ཆུང་ངུ་མི་བྱ་བ་དང༌། ཞུམ་པར་མི་འགྱུར་བར་
བྱ་བའི་ཕྱིར་དབུས་སུ་ཕྱིང་བུ་སྦྱར་ཞིང་དེ་གནས་པའི་ཕྱིར་གཟུངས་གདབ་པར་བྱའོ། །ལྔ་
པ་གུས་པ་བསྐྱེད་པའི་ཚུལ་ནི། ལྷུང་བཟེད་མིག་བཞིན་དུ་བསྐྱང་བར་བྱའོ། །དྲུག་པ་བཅོས་
ལེགས་བྱ་བའི་ཚུལ་ལ། གླན་པ་དང་བསྲེག་པར་བྱ་བའི་ཚུལ་གཉིས། དང་པོ་ནི། དབེན་
པའི་ཕྱོགས་སུ་ལྷུང་བཟེད་གླན་ཞིང༌། དེའི་ཕྱིར་དུ་དགེ་འདུན་གྱིས་མགར་དཔྱད་བཅང་
བ་དང་། ལྕགས་ཀྱི་ལྷུང་བཟེད་ཀྱི་བུ་གུའི་ལྷན་པར་བུ་རམ་དང་རྒྱ་སྐྱེགས་ཀྱི་ཚིགས་མ་
དང་སྤྲ་ཚིལ་དང་ཞ་ཉེ་དཀར་ནག་གིས་མི་གླན་པར་ལྷན་རིངས་ལ་སོགས་པ་བྱའོ། །ས་
ལས་བྱས་པའི་ལྷུང་བཟེད་ལ་འཇིམ་པ་སོགས་ཀྱིས་གླན་ནོ། །གཉིས་པ་བསྲེག་པའི་ཚུལ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 40
ནི། ལྷུང་བཟེད་ཟས་ལ་ནར་མར་སྤྱོད་པ་ཡིན་ན་ལྕགས་ལས་བྱས་པ་ཟླ་བ་དྲུག་ན་བསྲེག་
པར་བྱ་ཞིང་ས་ལས་བྱས་པ་ནི་ཟླ་བ་ཕྱེད་ན་བསྲེག་པར་བྱའོ། །ལྷུང་བཟེད་བསྲེག་པ་དང་
དབྱར་འདོམ་ན་ཉིན་རེ་ཞིང་ཟས་ཟོས་ནས་འབྲུ་མར་ལ་སོགས་པས་བསྐུས་ཏེ་གཞག་ཅིང་། །
ཕྱི་དེ་ཉིན་ཟས་པ་སྤྱོད་པའི་གོང་དུ་ལྕི་སྐམ་ལ་སོགས་པས་རྩུབ་བཀྲུས་བྱ་བ་དང༌། བསྲེག་
པའི་སྔོན་དུ་སྲོག་ཆགས་ལ་གནོད་པ་སྤང་པའི་ཕྱིར་ཉེ་འཁོར་དང་བཅས་པ་ཆག་ཆག་དང་
ཕྱག་བདར་བྱའོ། །སྨན་པ་དང་བསྲེག་པའི་ཚུལ་རྒྱས་པ་རྣམས་འདིར་མ་སྤྲོས་སོ། །གཉིས་
པ་གོས་ཀྱི་བྱ་བ་ནི་སྣམ་སྦྱར་ལ་སོགས་པའི་ཆོས་གོས་རང་གི་པགས་པ་དང་འདྲ་བར་བསྐྱང་
བ་དང་། བཀྲུ་བ་དང་ཁ་སྦྱར་པ་དང་། དྲུབ་པ་ལ་སོགས་པའི་བཅོས་ལེགས་ཚུལ་བཞིན་
དུ་བྱའོ། །བཞི་པ་ནད་པ་དང་ནད་གཡོག་གི་བྱ་བ་ལ་ནད་གཡོག་ཇི་ལྟར་བྱ་བ་དང་། སྨན་
དཔྱད་དང་རིམ་གྲོ་བྱ་བའི་ཚུལ། ནད་པའི་བྱ་བ་དང་གསུམ། དང་པོ་ནི་ལྷན་ཅིག་གནས་
པ་དང་ཉེ་གནས་དང་། མཁན་པོ་དང་སློབ་དཔོན་དང་། མཁན་པོ་གཅིག་པ་དང་སློབ་
དཔོན་གཅིག་པ་དང་། གཏམ་འདྲེས་པ་དང་ཕེབས་པར་སྨྲ་བ་དང་སྨོན་འདྲེན་དང་འགྲོགས་
བཤེས་རྣམས་ཀྱིས་རབ་ཏུ་བྱུང་བ་ཆོས་འདི་པའི་རྟགས་ཙམ་པ་ཡན་ཆད་ཀྱི་ནད་གཡོག་བྱ་
ལ། དེ་དག་ཀྱང་སྔ་མ་སྔ་མས་བྱ་ཞིང་སྔ་མ་མེད་ན་ཕྱི་མ་རྣམས་ཀྱིས་སོ། །ནད་གཡོག་
བྱེད་དགོས་དུ་མ་ཡོད་ན་གནས་ཀྱི་ནད་གཡོག་བྱ་ཞིང་། གནས་ཀྱང་དུ་མ་ན་བའི་ཚེ་གང་
ལ་གནས་ཤིང་བྱ་བ་ཞུ་བ་དེའི་ནད་གཡོག་བྱ་བ་དང༌། གནས་ཀྱི་བླ་མ་ནད་ཚབས་ཆུང་
ཞིང་ནད་པ་གཞན་ཉམ་ཐག་པ་ཡོད་ན་དེའི་ནད་གཡོག་བྱའོ། །གོང་དུ་སྨོས་པའི་ནད་གཡོག་
དེ་རྣམས་མེད་ན་དགེ་འདུན་གྱིས་ནད་གཡོག་ཅི་ཙམ་དགོས་པ་གཞག་པར་བྱའོ། །ནད་
གཡོག་དེས་ནད་པ་ལ་བསྙེན་བཀུར་ལེགས་པར་བྱ་བ་དང༌། ནད་པ་དེའི་ཚིག་དོན་དང་
ལྡན་པ་དང་ཆོས་དང་ལྡན་པ་མི་བཅག་པ་དང་། ནད་པ་དེས་ལྷག་པར་ཆགས་པའི་དངོས་
པོ་འགུགས་ན་བསྟན་ཅིང་ནད་པ་དེ་ལ་གདམས་ངག་སྦྱིན་པ་དང་། གལ་ཏེ་དེ་འཆིར་དོགས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 41 །
ན་སྐུ་མཉེ་དང་ཁྲུས་བྱ་བ་ལ་སོགས་པའི་སྒྱུ་ཐབས་ཀྱིས་དགེ་འདུན་གྱི་མལ་སྟན་ལས་བླངས་
ཏེ་གང་ཟག་གི་ལ་གཞག་པ་དང་། དེའི་ལུས་ལ་འཆི་ལྟས་ལ་སོགས་པ་བྱུང་མ་བྱུང་བརྟག་
པ་དང༌། ནད་པ་དེ་ཤི་བའི་འོག་ཏུ་དེའི་གོས་བཀྲུ་བར་བྱའོ། །གཉིས་པ་སྨན་དཔྱད་དང་
རིམ་གྲོ་བྱ་བའི་ཚུལ་ནི་རང་ལ་སྨན་མེད་ན་དགེ་འདུན་གྱི་སྨན་ནས་སྤྱད་དུ་རུང་ལ། དགེ་
འདུན་ལ་ཡང་མེད་ན་ནད་གཡོག་གིས་སྦྱིན་བདག་ཚོལ་དུ་གཞུག་ཅིང་། དེས་ཀྱང་མ་རྙེད་
ན་དགེ་འདུན་གྱིས་སྨན་གྱི་རིན་སྦྱིན་པ་དང་དགེ་འདུན་ལ་མེད་ན་སྐུ་གཟུགས་དང་མཆོད་
རྟེན་གྱི་རྒྱན་དང་ན་བཟའ་ཡན་ཆད་ཀྱིས་སྨན་ཉོས་ཏེ་ནད་པ་བསྐྱང་བ་དང་། རིམ་གྲོའི་
རྫས་ཀྱང་རང་ལ་མེད་ན་དགེ་འདུན་གྱི་རྫས་ལས་དཀོན་མཆོག་མཆོད་པ་སོགས་བྱ་ཞིང་
དགེ་འདུན་ལ་མེད་ན་སངས་རྒྱས་ཀྱི་རྫས་ལས་ཀྱང་ནད་པའི་རིམ་གྲོ་བྱའོ། །གསུམ་པ་
ནད་པས་ཇི་ལྟར་བྱ་བ་ནི། ནད་གཡོག་གིས་གདམས་པ་ལས་མི་འདའ་བ་དང༌། ནད་སོས་
པའི་ཚེ་དཀོན་མཆོག་གི་དཀོར་ལས་རྫས་བླངས་པ་དེ་འབྱོར་བ་ཡོད་ན་བསབ་པར་བྱའོ། །ལྔ་
པ་གཉུག་མར་གནས་པ་དང་གསར་བུའི་ཀུན་སྤྱོད་ལ་གཉིས་ལས་གཉུག་མར་གནས་པའི་
བྱ་བ་ནི་གནས་དེར་ཁྱིམ་པའམ་རབ་ཏུ་བྱུང་བ་འགའ་ཞིག་འོངས་པ་ལ་འོངས་པ་ལེགས་སོ་
ཞེས་སྔར་བརྗོད་དང༌། བཞིན་གྱི་མདངས་གསལ་ཞིང༌། ཁྲོ་གཉེར་མེད་པ་དང་། ཡིད་
ཙམ་འཛུམ་པར་བྱ་ཞིང་། ཁྱིམ་པ་ཡིན་ན་ཆོས་ཀྱི་གཏམ་བྱ་བ་དང་། གྲོང་མཐའ་བས་
གནས་དེར་ཁྱིམ་པ་འོངས་ན་ཟས་སྐོམ་ལ་སོགས་པ་ཅི་ནུས་པ་བསྟབ་པ་དང་། དགོན་པ་
པས་དེར་འོངས་པ་རྣམས་ལ་ཆུ་དང་སྨན་བསྟབ་པར་བྱའོ། །གཉིས་པ་གསར་བུའི་བྱ་བ་
ནི་གནས་ཁང་ལ་སོགས་པའི་ཕྱག་བདར་དང༌། དགེ་འདུན་གྱི་ཁང་པར་མལ་དང་སྟན་
བཤམ་པ་དང་ཆུ་གཞག་པ་དང་། ཤིང་ཐོག་སོགས་བྲིམ་པ་དང་ཟན་དྲང་པ་ལ་སོགས་པ་
བྱའོ། །དྲུག་པ་གཡོག་འཁོར་དང་གནས་བསྐྱང་བའི་ཚུལ་ལ་གཉིས་ལས་གཡོག་འཁོར་
བསྐྱང་བའི་ཚུལ་ནི་ལྷ་འབངས་ལ་སོགས་པ་འཁོར་འགའ་ཞིག་ལྷ་རྟེན་གཞུགས་པ་སོགས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 42
བྱ་བ་མི་མཐུན་པ་བྱེད་པ་ན། དེས་དགེ་སློང་རང་དང་གཞན་ཡུལ་མི་སོགས་ལ་མི་གནད་
ན་བཏང་སྙོམས་སུ་གཞག་པ་དང་། གནོད་པར་འགྱུར་ན་བྱ་བ་ངན་པ་རྒྱུན་བཅད་ལ་ཆོས་
ལྡན་གྱི་བྲོས་གདབ་པ་དང་། དེའི་ཚེ་གཡོག་འཁོར་མི་དགའ་བའམ་གཞན་དུ་འགྲོ་ན་སྦྱིན་
པ་ལ་སོགས་པས་བསྡུ་བ་དང་། བྱ་བ་ངན་པ་རྒྱུན་བཅད་པར་མི་ནུས་ན་རང་ཉིད་གནས་
གཞན་དུ་འགྲོ་བ་དང་། དེ་དག་གི་རྐྱེན་གྱིས་གཡོག་འཁོར་དང་ལྷན་ཅིག་རྩོད་པར་མི་བྱའོ།
གཉིས་པ་གནས་བསྐྱང་བའི་ཚུལ་ནི་དགེ་འདུན་གྱི་ཀུན་དགའ་ར་བར་རྐུན་པོ་ལ་སོགས་པས་
གནོད་པ་བྱེད་ན་དེ་དག་འཛིན་དུ་གཞུག་པའི་ཕྱིར་གཡོག་འཁོར་བཏང་བ་དང༌། མི་འགྲོ་
ན་བབ་ཅོལ་དུ་སུ་ལ་ཡང་མི་བརྗོད་པར་རྒྱལ་བུ་གཞོན་ནུ་ལ་སོགས་པ་ལ་སྐད་སྦྱར་ཏེ་ཆོས་
དང་མཐུན་པས་ཚར་གཅད་པར་བྱའོ། །མི་ཉམས་པར་བསྲུང་བའི་ཚུལ་ལ་རྣམ་འབྱེད་
ནས་འབྱུང་བའི་ཉེས་པ་ལས་བསྲུང་བའི་ཚུལ་དང༌། གཞི་ལྷག་མ་ནས་འབྱུང་བའི་ཉེས་པ་
ལས་བསྲུང་བའི་ཚུལ་གཉིས། དང་པོ་ལ་ལྟུང་བ་སྡེ་ལྔའི་དང་པོ་ཕམ་པའི་སྡེ་ལ་བཞི་ལས་
དང་པོ་མི་ཚངས་སྤྱོད་ལ་ལྟུང་བ་ངོས་གཟུང་བ་དང་། དེ་ལས་སེམས་བསྲུང་བའི་ཚུལ་གཉིས།
དང་པོ་ལ་ལྟུང་བ་རྣམ་གཞག་དང་། བསླབ་བྱའོ། །དང་པོ་ལ་བཞི་ལས་དང་པོ་གཞིའི་
ཡན་ལག་ལ་གང་ལ་བརྩལ་བའི་ཡུལ་དང༌། གང་གིས་རྩོལ་བའི་རྟེན་གཉིས། དང་པོ་ལ་
ལམ་གསུམ་དང་། དེ་གང་ལ་གནས་པའི་ལུས་གཉིས། དང་པོ་ནི་ཁ་དང་བཤང་ལམ་དང་
མོའི་ཟག་བྱེད་གསུམ་གྱི་ཕྱོགས་ཀྱི་དང་པོ་ཡན་ཆད་ནད་ལ་སོགས་པས་མ་ཉམས་པའོ། །དེ་
གང་ལ་གནས་པའི་ལུས་ནི་ལུས་ཚང་བའམ་ལུས་ཀྱི་སྟོད་སྨད་གང་རུང་ཚང་བ་བསྟེན་དུ་
རུང་བ་སྟེ། དེ་ཡང་ཤི་བ་དང་གསོན་པོའི་ལུས་དང༌། མི་དང་མི་མ་ཡིན་པ་དང་། སྐྱེས་
པ་དང་བུད་མེད་དང་མ་ནིང་དང༌། རང་དང་གཞན་གྱི་ལུས་ཀྱི་རྨའི་སྒོ་གང་ཡིན་ཡང་ཕམ་
པར་འགྱུར་བ་ལ་འདྲའོ། །རྩོལ་བྱེད་ཀྱི་རྟེན་ནི་ནོར་བུ་ཡིན་པ། རང་གི་རྒྱུད་དང་འབྲེལ་
བ། ལས་སུ་རུང་བ། ནད་དང་བྲལ་བའོ། །བསམ་པ་ལ་གཉིས་ལས་འདུ་ཤེས་འཁྲུལ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 43
མ་འཁྲུལ་འདྲ་ཞིང་། ཀུན་སློང་ནི་ལམ་དང་ཡན་ལག་གི་རྣམ་པ་སྤྲད་པའི་རེག་པ་བདག་
གིར་བྱེད་འདོད་རྒྱུན་མ་ཆད་པའོ། །སྦྱོར་བ་བསམས་པའི་དོན་ལ་དེ་ལྟར་རྩོལ་བའོ། །མཐར་
ཐུག་གི་ཡན་ལག་ནི་བཅུག་པའི་རེག་པ་ལུས་ཤེས་ཀྱིས་མྱོང་ཞིང་ཡིད་ཤེས་ཀྱིས་བདག་གིར་
བྱས་པའོ། །འདི་ལ་དགེ་སློང་དང་དགེ་སློང་མ་དང་། དགེ་སློབ་མ་དང་དགེ་ཚུལ་དང་
དགེ་ཚུལ་མས་ཡུལ་བྱས་ན་དེ་དག་གིས་ཕོའི་དབང་རྟེན་གྱི་རེག་པ་བདག་གིར་བྱས་ན་དེ་
དག་ལ་ཕམ་པ་དང་ཕམ་པ་དང་འདྲ་བའི་ཉེས་བྱས་སུ་འགྱུར་རོ། །ལྟུང་བ་སྐྱེད་པའི་རིམ་
པ་ནི། ཀུན་སློང་དེ་སྐྱེས་ནས་ལུས་ངག་ཏུ་མ་ཐོན་ན་བསྡམ་བྱ་ཡིན་ལ་ཐོན་པ་ནས་ཕམ་
པ་མ་གཏོགས་པ་ནི་བཤགས་བྱའོ། །དེ་ཡང་འཁྲིག་པའི་ཕྱིར་དུ་འགྲོ་བ་རྩོམ་པ་ནས་ལམ་
དང་ཡན་ལག་མ་ཕྲད་ཀྱི་བར་དུ་ཉེས་བྱས་དང་། ཕྲད་ནས་དང་པོའི་མཚམས་མ་འདས་
ཚུན་ཆད་དུ་སྦོམ་པོའོ། །འོན་ཀྱང་རང་གིས་འཁྲིག་པ་བསྟེན་པར་གཞན་ལ་ཁས་བླངས་
པ་དང་། གཞན་ལ་བསྒོས་པ་ནི་དེ་ཙམ་ནས་སྦོམ་པའོ། །འཁྲིག་པའི་བསམ་པས་བརྩལ་
དུ་ཟིན་ཀྱང་ལམ་གསུམ་གྱི་རྣམ་པ་ལས་གཞན་པའི་ལུས་ཀྱི་བུ་ག་དང་། འཛག་སྣོད་ལ་
སོགས་པའི་སྣོད་དང་། ལམ་དུ་འདུ་ཤེས་པའི་སྒོ་ནས་ལམ་མ་ཡིན་པར་བརྩལ་བ་རྣམས་
ལ་སྦོམ་པོའོ། །ལམ་གསུམ་གྱི་རྣམ་པ་ཡིན་ཡང་ནད་ལ་སོགས་པས་ཉམས་པ་དང་། བསྟེན་
བྱ་དབུས་བྱེ་བའི་མཚམས་འབྱོར་པར་མངོན་པ་དང་། ལུས་ཀྱི་ཕྱེད་མ་ཚང་བའི་ལམ་གསུམ་
དང༌། ཚང་ཡང་ལག་པ་ལ་སོགས་པ་སྤྱད་དུ་མི་རུང་བ་དང་། ཕག་ལ་སོགས་པའི་ལུས་
བཙོས་པའི་ལམ་གསུམ་དང༌། ཁའི་སོ་དྲུང་ཚུན་ཆད་དང་། ཤིང་ལ་སོགས་པའི་སེམས་
ཅན་གྱི་གཟུགས་ལ་མི་མ་ཡིན་གྱི་མཐུས་ལམ་གྱི་རྣམ་པ་ཙམ་དོད་པ་དང་། གཞན་གྱི་མཐུས་
བརྩལ་བ་ན་འཁྲིག་པའི་རོ་རྫོགས་པར་མ་མྱོང་ཞིང་ཡིད་གཡོ་བ་ཙམ་དང་། མ་ནིང་མོ་
སྦུབས་མེད་པའི་ཟག་བྱེད་རྣམས་སུ་རྩོལ་བ་དང་། ལམ་དང་ཡན་ལག་མ་འཆམ་པས་མ་
ཆུད་པ་དང་། ཆུད་པའི་ཕྱིར་དུ་རྨ་ཉེད་པ་དང་། སྤྲད་ཀྱང་སྐྲག་པ་དང་། ངོ་ཚ་བས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 44
འཁྲིག་པའི་རོ་མ་མྱངོ་བ་དང་། རྨའི་སྒོ་གསུམ་གྱི་ཕྱི་རོལ་ཏུ་ཡན་ལག་གི་རྣམ་པས་རེག་
པ་ཙམ་ལ་ཡང་སྦོམ་པོའོ། །ལམ་གསུམ་དུ་བརྩལ་ཀྱང་ཡན་ལག་གི་རྣམ་པ་མ་ཡིན་པ་རྐང་
པའི་མཐེ་བོ་སོགས་འཛུད་པ་དང་། ཡན་ལག་གི་རྣམ་པ་ཡིན་ཡང་ནད་ལ་སོགས་པས་ཉམས་
པས་རོ་མ་མྱོང་བ་དང་། ལས་སུ་མི་རུང་བ་དང་བལྟབ་པ་དང་། གོས་ལ་སོགས་པས་གཡོགས་
ཏེ་མི་རེག་པར་འཛུད་པ་རྣམས་ལ་ཡང་སྦོམ་པོའོ། །ལམ་དང་ཡན་ལག་གི་རྣམ་པ་སྤྲད་
ཀྱང་བསྟེན་བྱ་སྟེན་བྱེད་གང་རུང་ལུས་ལས་ཐ་དད་དུ་བྱས་པ་དང་། གཉི་ག་ཐ་དད་དུ་བྱས་
པ་དང་། གཞན་གྱི་བསྟེན་བྱ་སྟེན་བྱེད་གཉི་ག་ལུས་ལས་ཐ་དད་དུ་མ་བྱས་པ་རྣམས་སྤྲད་
པ་ལ་ཡང་སྦོམ་པོའོ། །གཉིས་པ་བསླབ་བྱའི་ཉེས་བྱས་ནི། སྒོ་བཅད་ཅིང་བསྐོར་བ་དང་
གྲོགས་དགེ་སློང་གིས་བསྲུངས་པ་དང་ཤམ་ཐབས་ཀྱི་མཐའ་བཅིངས་པ་སྟེ་སྲུང་མ་གསུམ་
གང་རུང་གིས་མ་བསྲུངས་པར་ཉིན་མོ་གློས་ཕབ་སྟེ་གཉིད་ལོག་པ་དང་། བུད་མེད་ཀྱིས་
བརྗོད་པའི་ཁྱིམ་དུ་འགྲོ་བ་དང་། མི་མ་ཡིན་གྱིས་འཁྲིག་པ་སྟེན་དུ་འཇུག་པ་ལ་སོགས་པའི་
སྒོ་ནས་ཚུལ་ཁྲིམས་དང་སྲོག་ལ་གནོད་པའི་གནས་སུ་གནས་པ་དང༌། ཁྱིའི་མདུན་དུ་ཟག་
བྱེད་ཕྱུང་སྟེ་གཅི་བ་བྱེད་པ་དང་། ཡན་ལག་གི་རྣམ་པ་འཛིན་པའི་འཇིགས་པ་ཡོད་པའི་
ཆུ་ཀླུང་ལ་སྒྲེན་མོར་རྒོལ་བ་དང་། གྲུ་རྒོལ་བ་དང་བ་ལང་གི་ནང་དུ་འགྲོ་བ་དང་ཁྲོན་པ་
བརྟག་པ་དང་གྲོང་དུ་འགྲོ་བ་སྟེ་བཞི་པོ་དེའི་ཚེ་ཤེས་བཞིན་མ་བཞག་པ་དང༌། སྐྱེས་པ་དང་
བུད་མེད་གང་ཡིན་ལེགས་པར་མ་བརྟགས་པར་རབ་བྱུང་བྱས་པ་དང་། གཅིག་བུ་བླ་གབ་
མེད་པར་གློས་ཕབ་པའི་ཉེས་བྱས་ཏེ་བཅུ་གཉིས་སོ། །འཛག་སྣོད་དང་འབྲེལ་བའི་བསླབ་
བྱ་ནི་འབྲེལ་ཅུང་བའི་ཕྱིར་མ་སྨོས་སོ། །གཉིས་པ་དེ་ལས་སེམས་སྲུང་བའི་ཚུལ་ལ་ལྟུང་
བ་རྣམ་གཞག་ལས་སེམས་སྲུང་ཚུལ་ནི། ལམ་གསུམ་དངོས་སམ་དེ་དང་འདྲ་བའི་ཕྱི་ནང་
གང་རུང་དུ་ཡན་ལག་གི་རྣམ་པ་དངོས་སམ་དེ་དང་འདྲ་བ་སྤྲད་པར་འདོད་པ་ཙམ་ནས་དགག་
པའི་ཆེད་དུ་དྲན་ཤེས་བསྟེན་པའོ། །བསླབ་བྱའི་ཉེས་པ་ལས་སེམས་སྲུང་ཚུལ་ནི་དེ་རྣམས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 45 ཟླ་
ཀྱི་མཚན་ཉིད་ཤེས་པར་བྱས་ནས་སོ་སོར་དྲན་ཤེས་བསྟེན་ཅིང་ཁྱད་པར་ཡུལ་དུས་ལ་སོགས་
པའི་སྟོབས་ཀྱིས་འབྱུང་ཉེ་བ་རྣམས་ལ་འབད་པ་ཆེར་བྱའོ། །གཉིས་པ་མ་བྱིན་ལེན་ལ་ལྟུང་
བ་ངོས་བཟུང་། དེ་ལས་སེམས་སྲུང་བའི་ཚུལ་གཉིས། དང་པོ་ལ་ལྟུང་བ་རྣམ་གཞག་དང་
བསླབ་བྱ་གཉིས། དང་པོ་ལ་བཞི་ལས། གཞིའི་ཡན་ལག་ལ་གང་ལས་བརྐུ་བའི་ཡུལ་ནི་
མི་ཡིན་པ། རང་ལས་ནོར་ཐ་དད་པའོ། །གང་བརྐུ་བའི་དངོས་པོ་ནི་ཡུལ་དུས་དེར་སྦྱོར་
བ་གཅིག་གིས་བརྐུ་བྱ་རྐུ་བྱེད་གཉི་ག་ལ་ལྟོས་པའི་རིན་ཐང་ཚང་བ། མིའི་རྒྱུད་ཀྱིས་བདག་
གིར་བྱས་ཤིང་དབང་བ། གཡོས་སུ་བྱས་པའི་ཁ་ཟས་དང་གཤེད་མ་ལ་སོགས་པས་གློ་བུར་
དུ་བདག་གིར་བྱས་པའི་དུར་ཁྲོད་པའི་རྫས་མ་ཡིན་པས་མི་དམན་པའོ། །བསམ་པ་ལ་གཉིས་
ལས་འདུ་ཤེས་ནི་མིའི་རྫས་ལ་ཡིད་གཉིས་ཡན་ཆད་ཀྱིས་དེར་འདུ་ཤེས་ལ། ཀུན་སློང་ནི་
གཞན་གྱི་ཡིན་པ་སྟེ་མ་གནང་ཡང་རང་ཉིད་འཚོ་བའི་ཆེད་དུ་གཏན་དུ་དབྲལ་འདོད་རྒྱུན་
མ་ཆད་པའོ། ། སྦྱོར་བ་ནི་མཐུས་འཕྲོག་པའི་ནན་འགུགས་དང་། གཞན་གྱི་རྫས་ཁྱེར་བ་
ཕྱིར་མི་སྟེར་བའི་དངན་འཐེན་དང་། སྤྲིང་ཡིག་ལ་སོགས་པའི་སྒོ་ནས་རྐུ་བའམ་རྐུར་བཅུག་
པའོ། །མཐར་ཐུག་ནི་ཐོབ་བློ་སྐྱེས་པའོ། །ལྟུང་བ་སྐྱེད་པའི་གོ་རིམ་ནི། བརྐུ་སེམས་སྐྱེས་
ནས་ལུས་ངག་ཏུ་མ་ཐོན་པའི་བར་ནི་བསྡམ་བྱ་ཡིན་ལ། ལུས་ངག་ཏུ་ཐོན་ནས་ཀུན་སློང་
དང་སྦྱོར་བ་རྒྱུན་གཅིག་པ་རྣམས་ལ་བརྐུ་བའི་ཆེད་དུ་འགྲོ་བ་དང་། གྲོས་བྱེད་པ་ལ་སོགས་
པ་རྫས་ལ་ནོམ་ཉུག་མི་བྱེད་པའི་བར་ནི་སྦྱོར་བའི་སྦྱོར་བའི་ཉེས་བྱས་གཅིག་དང་། ཀུན་
སློང་ལོག་ན་ལོག་མཚམས་རེ་རེ་ལ་ལྟོས་པའི་ཉེས་བྱས་ཐ་དད་པ་རེ་རེར་འགྱུར་རོ། །ནོམ་
ཉུག་བྱེད་པ་ནས་མཐར་ཐུག་མ་གྲུབ་ཀྱི་བར་སྦྱོར་བའི་སྦོམ་པོ་ཡིན་ལ། གང་སྐུ་བར་ངེས་
པ་དེ་ལ་ནོམ་ཉུག་བྱེད་པའི་སྔར་ཡང་འདམས་ཏེ་རྐུ་བ་ཡིན་ན། བདམ་པའི་ཆེད་དུ་ནོམ་
ཉུག་བྱེད་པ་དང་ཆས་ཀྱིས་བརྗོད་པས་རྟ་ལ་སོགས་པ་འཁྲིད་པའམ་ཞོན་པའམ་གྲུར་ཞུགས་
ཏེ་འདི་བརྐུ་བར་བྱའོ་སྙམ་པ་དང༌། རྟ་དང་གྲུ་འདི་ལས་འདིའི་རྗེས་འདི་ལྟར་བརྐུ་བར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ་ 46
བྱའོ་སྙམ་ནས་འཐོབ་ངེས་པའི་སྤྲོ་བས་ལུས་འགྱུར་བ་ལ་ཡང་སྦོམ་པོའོ། །ལམ་དུ་འགྲོ་
བའི་ཚེ་ཕྱིར་བསྣུར་བ་སོགས་ཀྱིས་ཆོས་གོས་ལ་སོགས་པ་རྐུ་བར་བྱེད་ན་གོམ་པ་རེ་རེ་ལ་
ཉེས་བྱས་ཐ་དད་པ་རེ་སྐྱེད་ཅིང་རྫས་བདག་ལ་མི་སྣང་བའི་སར་འཇུག་པའི་ཚེ་སྦོམ་པོ་དང་།
མི་སྣང་བའི་ཚེ་ཕམ་པར་འགྱུར་རོ། །བརྙས་པ་དང་བསྐྱིས་པ་དང་རྫས་བདག་གིས་བཞག་
པའི་གནས་མི་ཤེས་པའི་གཏམས་པ་རྣམས་ལ་ནི་བརྐུ་སེམས་ཀྱིས་བསྙོན་པའི་ཚེ་སྦོམ་པོ་
དང༌། མི་སྦྱིན་པར་ཐག་བཅད་པའི་ཚེ་ཕམ་པའོ། །རྫས་བདག་གིས་བཞག་པའི་གནས་
ཤེས་པའི་གཏམས་པ་རྐུ་བ་ལ་རྫས་དེ་གནས་ནས་སྤོ་བའི་སྔ་རོལ་ཏུ་བརྣག་པའི་བསམ་པ་
སྐྱེས་པའི་ཚེ་སྦོམ་པོ་དང༌། རྫས་དེ་སྤོ་བ་དང་ལྷན་ཅིག་དང་། སྤོས་པའི་འོག་ཏུ་བརྣག་
པའི་བསམ་པ་སྐྱེས་ན་དེ་ཉིད་ནས་ཕམ་པར་འགྱུར་རོ། །གཤགས་ཀྱིས་བརྩད་དེ་རྐུ་བ་ལ་
ནི་རྒྱལ་པོའི་གྲར་གཤགས་རྒྱལ་ཙམ་གྱིས་ཕམ་པ་དང༌། བློན་པོ་སོགས་ཀྱི་གྲར་ནི་རྒྱལ་
བའི་ཚེ་སྦོམ་པོ་དང་། ཕ་རོལ་པོས་གཤགས་ཀྱིས་སྦྱོར་བ་བཏང་བའི་ཚེ་ཕམ་པའོ། །རྒྱན་
ལ་དོར་བྱས་ཏེ་རྐུ་བ་ལ་ནི་རྒྱལ་བར་མ་གྱུར་པའི་ཚེ་སྦོམ་པོ་དང་། རྒྱལ་བའི་ཚེ་ཕམ་པར་
འགྱུར་ལ། གྲངས་ལ་དོར་བྱེད་པ་དང་། མཚན་མ་ཕྱིས་པ་ལ་སོགས་པ་དང༌། སྔར་
ཚོམས་གཞན་དུ་བགྲངས་ནས་ཡང་ཕྱི་མར་བགྲང་བར་བྱེད་པ་དང་། ཚོམས་སྔ་ཕྱི་གང་
རུང་དུ་བགྲངས་པ་དེ་མ་བགྲངས་པའི་ཚོམས་སུ་བགྲངས་སོ་ཞེས་བསྙོན་པ་དང༌། རྙེད་
པ་མི་དབང་ལ་དབང་ངོ་། ཞེས་སྒྲོག་པ་དང་། གཞན་གྱིས་ལོང་ཞིག་ཅེས་མི་སྒོ་བར་དེའི་
ཚིག་གིས་ལེན་པར་བྱེད་པ་རྣམས་ཀྱི་ཚེ་ཉེས་བྱས་དང་། དེ་རྣམས་ཀྱི་མཐུས་རྫས་ཐོབ་
པར་ཕྱོགས་པའི་ཚེ་སྦོམ་པོ་དང༌། ཐོབ་པ་ན་ཕམ་པའོ། །རང་གིས་རྐུ་བའི་བྱ་བ་དངོས་
སུ་མི་བྱེད་ཀྱང་རྐུན་པོ་ལ་ལམ་རྒྱུས་གོ་བར་བྱེད་པ་དང༌། བརྐུ་བའི་དོན་དུ་གྲོས་བྱེད་པ་
དང་ལམ་སྲུང་བ་ལ་སོགས་པ་དང་། བརྐུས་ཤས་བདག་གིར་བྱེད་འདོད་པ་རྣམས་ལ་ཡང་
ཕམ་པར་འགྱུར་བར་འདྲའོ། །དེ་ལྟར་སྔར་བཤད་པའི་ཡན་ལག་དེ་དག་ལས་གཞིའི་ཡན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 47 །
ལགམ་ཚང་བ་བདག་ཏུ་མ་བཟུང་བའི་གཏེར་ལ་སོགས་པ་དང་། རང་གི་རྫས་དང་། རང་
དང་ནོར་གཅིག་པའི་ཉེ་དུ་དང་དགེ་འདུན་ལ་སོག་པའི་ནོར་དང་། མི་མ་ཡིན་གྱི་རྫས་དང་།
གཞན་ལ་བསྐུར་བའི་རྫས་བསྐུར་ས་དེས་བདག་གིར་མ་བྱས་པ་དང་། སངས་རྒྱས་ལྷག་
མེད་དུ་མྱ་ངན་འདས་པའི་དཀོར་དང་། གཤེད་མ་ལ་སོགས་པས་གློ་བུར་དུ་བདག་གིར་
བྱས་པའི་དུར་ཁྲོད་པའི་རྫས་དང༌། གཡོས་སུ་བྱས་པའི་ཁ་ཟས་རྣམས་རིན་ཐང་ཚང་བ་
དང༌། མིའི་རྫས་རིན་ཐང་མ་ཚང་བ་རྐུ་བ་ལ་སྦོམ་པོར་འགྱུར་ལ། དེ་ཡང་ཡན་ལག་གཞན་
ཚང་ན་ཏིལ་གྱི་ཕུབ་མ་ཙམ་གྱིས་ཀྱང་སྦོམ་པོ་སྐྱེད་པ་ལ་འདྲའོ། །ཡན་ལག་གཞན་ཚང་
ཡང་ཀུན་སློང་མ་ཚང་བ་རང་དང་ནོར་མི་གཅིག་པའི་དོན་དུ་རྐུ་བ་དང༌། རང་མི་དབང་
པ་ལ་དབང་པ་དང་། བདག་པོ་ཡོད་ཀྱང་མེད་པའི་འདུ་ཤེས་ཀྱིས་རྐུ་བ་དང་། གསང་སྔགས་
ལ་སོགས་པས་ཡིད་བསྒུལ་ཏེ་འབུལ་དུ་འཇུག་པ་དང་། གཞན་གྱི་རྫས་བརྙས་པ་དང་བསྐྱིས་
པ་མི་སྦྱིན་པར་སེམས་པ་ཙམ་དང་། བརྙས་པ་སོགས་ལ་བསྲི་བ་མེད་པར་ལོངས་སྤྱོད་པ་
རྣམས་ལ་ཡང་སྦོམ་པོ་དང་། བདག་གིར་བྱེད་པ་འདོད་མེད་པར་གཞན་གྱི་རྫས་ཆུ་ལ་སོགས་
པར་སྦ་བ་དང༌། སྲེག་པ་ལ་སོགས་པས་ཆུད་གཟན་པ་དང་མེ་ཏོག་དང་འབྲུ་ལ་སོགས་པ་
གསང་སྔགས་ཀྱིས་སྐེམ་པར་བྱེད་པ་དང་རི་དྭགས་ལ་སོགས་པ་གཞན་གྱིས་ཟིན་པ་གཏོང་
བ་རྣམས་ལ་རྫས་ཆུད་གཟན་གྱི་སྦོམ་པོར་འགྱུར་ཞིང་དེ་ཡང་སྙིང་རྗེས་གཏོང་ན་ཉེས་བྱས་
སོ། །དེ་བཞིན་དུ་སྐུ་གཟུགས་ལ་སོགས་པ་མཆོད་པའི་དོན་ཙམ་དུ་རྐུ་བ་ལ་ཡང་ཉེས་བྱས་
སོ། །རི་དྭགས་ཟིན་པ་ལ་སོགས་པ་བསྒོམས་བྱུང་གི་རྫུ་འཕྲུལ་གྱིས་གཏོང་བ་ལ་ཉེས་པ་
མེད་དོ། །གཉིས་པ་བསླབ་བྱའི་ཉེས་བྱས་ནི། འདམས་པོ་ལ་སོགས་པས་གཞན་གྱི་འཚོ་
བའི་ཐབས་གཏོལ་བ་དང་། ཡིད་གཅུགས་ཀྱི་གནས་མ་ཡིན་པ་ལ་ཡིད་གཅུགས་བྱེད་པ་
དང༌། ཆོས་གོས་ཀྱི་ལས་ལ་སོགས་པ་ལག་བོད་དང་བསོད་ནམས་ཀྱི་བློས་མ་ཡིན་པར་
གླ་རྔན་འདོད་པའི་བསམ་པས་བྱས་པ་དང༌། གཞན་གྱི་རྫས་ལྟུང་བ་བླངས་པ་ཡུན་རིང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 48
དུ་བསྲེལ་པ་དང༌། བདག་པོ་གང་ཡིན་མི་ཤེས་པའི་ཚེ་དགེ་སྐོས་ལ་མ་གཏད་པ་དང་། དགེ་
སྐོས་ཀྱིས་ཀྱང་རྫས་དེ་རབ་བྱུང་གི་ཡིན་པར་དོགས་ན་དགེ་འདུན་ལ་མ་བསྟན་པ་དང་། བསྟན་
ཀྱང་བདག་པོ་མ་བྱུང་ན་ཐམས་ཅད་ཀྱིས་མཐོང་སར་མ་བཞག་པ་དང་། ནད་པས་མ་གནང་
བ་ལ་སྨན་བླངས་པ་དང་། དང་པོ་རང་དབང་ཡང་གཞན་གྱིས་གློ་བུར་དུ་བདག་ཏུ་བཟུང་
བའི་ནོར་མ་གནང་བར་བདག་གིར་བྱས་པ་དང་། རྐུན་པོས་ཁྱེར་པའི་རྫས་རང་གི་བློས་
མ་བཏང་ཡང་ཆོས་བཤད་པའམ་རིན་སྦྱིན་པར་མི་བྱེད་པར་ནན་གྱིས་དགུག་པ་དང༌། རོ་
མ་རྨིས་པ་ལས་གོས་བླངས་པ་དང༌། རོའི་རྫས་བླང་བའི་ཕྱིར་རོ་རྨས་པར་བྱེད་པ་དང་།
རབ་ཏུ་བྱུང་བ་མི་འདོད་བཞིན་དུ་ཉེ་དུས་ཁྲིད་པ་མ་བཟུང་བ་དང་། མགྲོན་དུ་མ་བོས་པའི་
ཁྱིམ་དུ་ཟས་ཟ་བ་དང་། གཞན་གྱིས་ལྟོས་མེད་དུ་བོར་བའི་རྫས་ལེན་པའི་ཚེ་གཞན་གྱིས་
བདག་ཏུ་བཟུང་མ་བཟུང་མ་བརྟགས་པར་བླངས་པ་དང་། མ་བཟུང་བར་ངེས་ཀྱང་སྐྱེ་བོ་
མང་པོའི་མངོན་དུ་མ་བབ་པར་བླངས་པ་དང་། ལུས་བསྙལ་བ་དང༌། གནད་ལ་བསྒྲེ་བ་
དང༌། དགེ་སློང་གི་གནས་སུ་སྒོ་ང་མེད་པ་མ་གཏོགས་པ་བྱ་ལ་སོགས་པའི་ཚང་གཞིག་
པ་དང་། གནས་དེར་མ་གནས་པར་དེའི་རྙེད་པ་བླངས་པ་དང༌། ཆོམ་རྐུན་པར་མ་གྲགས་
པའི་རྐུན་པོ་ལས་རྫས་བླངས་པ་དང་། ཆོམ་རྐུན་པར་གྲགས་པ་ལས་བླངས་པ་ཡང་ཁ་སྒྱུར་
བ་སོགས་མ་བྱས་པར་བཅངས་པ་དང༌། དེ་ལྟར་བྱས་ཀྱང་དང་པོའི་རྫས་བདག་གིས་སློང་
བའི་ཚེ་མི་སྦྱིན་པ་དང་། རྔོན་པས་གཙེས་པའི་རི་དྭགས་གནས་ཁང་དུ་ཞུགས་པ་ཤི་བའི་
ཚེ་ཤ་རྔོན་པ་ལ་མི་སྟེར་བ་རྣམས་སོ། ཤོ་གམ་རྐུ་བ་ལ་ནི་ཤོ་གམ་གཞལ་དགོས་ཀྱི་རྫས་
ཁྱེར་ནས་ཤོ་གམ་གྱིས་ལས་འདས་ན་ཕམ་པར་འགྱུར་ལ། མཚམས་སུ་ཕྱིན་ནས་ནམ་མཁའ་
ལ་འཁྱེར་བར་བྱེད་ན་སྦོམ་པོ་དང༌། གཞན་ལ་ཤོ་གམ་དྲོལ་ཅིག་ཅེས་བསྒོ་བ་དང་། ཤོ་
གམ་གཞལ་མི་དགོས་པའི་ལམ་གཞན་སྟོན་པ་ལ་ཉེས་བྱས་སུ་འགྱུར་རོ། །དེ་དང་འབྲེལ་
བའི་བསླབ་བྱ་ནི། ཤོ་གམ་གཞལ་དགོས་ཀྱི་རྫས་ཁྱེར་ཏེ་འགྲོ་བ་དང་། གཞན་ལ་རྔན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 49
པ་བྱིན་པ་ལ་སོགས་པའི་ཐབས་ཀྱིས་ཤོ་གམ་མི་འཇལ་བ་སོགས་ཡིན་ལ། འབྲེལ་ཆུང་བའི་
ཕྱིར་རྒྱས་པར་ནི་མ་སྨོས་སོ། །ཤོ་གམ་གྱིས་མཚོན་གྲུ་བཅས་ལ་སོགས་པ་གཞལ་དགོས་
པ་མི་འཇལ་བ་ལ་ཡང་མ་བྱིན་ལེན་གྱི་ཉེས་པ་དང་བསླབ་བྱ་ལས་འགལ་བའི་ཉེས་པར་འགྱུར་
རོ། །གཉིས་པ་དེ་ལས་སེམས་སྲུང་ཚུལ་ལ་ལྟུང་བ་རྣམ་གཞག་ལས་སེམས་སྲུང་ཚུལ་ནི།
གཞན་གྱིས་མ་གནང་བའི་རྫས་དབྲལ་འདོད་དང་། གཡར་པོ་བསྲི་བ་མེད་པར་སྤྱད་འདོད་
དང་། བརྐུས་ཤས་བདག་གིར་བྱེད་འདོད་དང་། མི་དབང་བ་ལ་དབང་བ་དང་། བདག་
པོ་ཡོད་པ་ལ་མེད་པའི་འདུ་ཤེས་འཁྲུལ་པ་གཉིས་རྣམས་འགོག་པའོ། །འདུ་ཤེས་འཁྲུལ་
པ་འགོག་པ་ནི་གཞན་གྱིས་བོར་བའི་རྫས་ལེན་པའི་ཚེ་བདག་པོ་ཡོད་མེད་སོགས་ལེགས་པར་
བརྟགས་པའོ། །བསླབ་བྱའི་ཉེས་བྱས་ལས་སེམས་སྲུང་ཚུལ་སྔར་བཤད་པ་ལྟར་ཤེས་པར་
བྱའོ། །གསུམ་པ་སྲོག་གཅོད་ལ་ལྟུང་བ་ངོས་གཟུང་། དེ་ལས་སེམས་སྲུང་བའི་ཚུལ་གཉིས།
དང་པོ་ལ་ལྟུང་བ་རྣམ་གཞག་བསླབ་བྱའི་ཉེས་བྱས་གཉིས། དང་པོ་ལ་བཞི་ལས། གཞིའི་
ཡན་ལག་ནི་མི་ཡིན་པ་རང་ལས་རྒྱུད་ཐ་དད་པའོ། །བསམ་པ་ལ་གཉིས་ལས་འདུ་ཤེས་
ནི་སྤྱི་དང་བྱེ་བྲག་ལ་མ་འཁྲུལ་བའོ། །ཀུན་སློང་ནི་ཕན་པའི་བསམ་པས་ཀྱང་རུང་སྟེ་གསོད་
པར་འདོད་པ་རྒྱུན་མ་ཆད་པའོ། །སྦྱོར་བ་ནི་མཚོན་དང་དུག་དང་མཐུ་དང་སྒྱུ་ཐབས་ཀྱིས་
འཆི་བའི་སར་གཏོང་བ་དང་། གསོད་སེམས་ཀྱིས་གསད་བྱ་སྟོན་པ་དང་། གཞན་གྱིས་
བསོད་པའི་གནང་བ་གསོལ་བ་སྟེར་བ་ལ་སོགས་པ་རང་ངམ་བསྐོས་པས་ལུས་ངག་ཏུ་གྲུབ་
ཅིང་མ་འཁྱོགས་པས་གསོད་པར་རྩོམ་པའོ། །མཐར་ཐུག་སྦྱོར་བ་དེའི་རྐྱེན་གྱིས་དུས་དེའི་
ཚེའམ་གཞན་གྱི་ཚེ་ཤི་བའོ། །ལྟུང་བ་སྐྱེད་པའི་གོ་རིམ་ནི་གསོད་སེམས་སྐྱེས་ནས་ལུས་
ངག་ཏུ་མ་ཐོན་པའི་བར་བསྡམ་བྱ་ཡིན་ལ། ལུས་ངག་ཏུ་ཐོན་ནས་གསོད་པའི་སྦྱོར་བ་ལ་
དངོས་སུ་མ་ཞུགས་པའི་བར་སྦྱོར་བའི་སྦྱོར་བའི་ཉེས་བྱས་དང༌། དངོས་སུ་ཞུགས་པའི་
ཚེ་སྦོམ་པོ་དང་། སྲོག་འགགས་པའི་ཚེ་ཕམ་པར་འགྱུར་ལ། དེ་ཡང་ཤི་བའི་སྔ་རོལ་ཏུ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 50
འདུན་པ་ལོག་པ་དང་། གསད་བྱའི་སྔ་རོལ་དང་དུས་མཉམ་དུ་རང་ཉིད་ཤི་བ་ལ་མཐར་
ཐུག་མི་འབྱུང་ངོ་། །དེ་དག་ལས་གཞིའི་ཡན་ལག་མ་ཚང་བ་དུད་འགྲོ་ལས་གཞན་པའི་
མི་མ་ཡིན་གཟུགས་གཞན་དུ་བསྒྱུར་མ་བསྒྱུར་གང་ཡང་རུང་བ་བསད་པ་དང༌། བདག་
ཉིད་གསོད་པའི་དོན་དུ་གཡང་ས་ནས་མཆོང་བ་སོགས་སྒྲུབ་པ་རྣམས་ལ་སྦོམ་པོའོ། །ཀུན་
སློང་གི་ཡན་ལག་མ་ཚང་བ་མ་དང་མངལ་ན་གནས་པ་གང་རུང་གཅིག་གསོད་པར་བསམས་
པ་ལས་མ་བསམས་པ་ཤི་བ་དང་། དེས་མཚོན་པ་གསད་བྱ་དུ་མའི་ནང་ནས་གང་རུང་གཅིག་
གསོད་པར་བསམས་ཏེ་གསོད་བྱེད་ལ་བསྟན་པ་ལས་མ་བསམས་པ་བསད་པ་དང་། གསོད་
སེམས་མེད་པར་མིའི་ཡན་ལག་གཅོད་པ་དང་། སྲོག་ཆགས་མང་པོ་ཡོད་པར་ཤེས་པའམ་
དོགས་པའི་ནགས་མེས་གཏོང་བ་དང༌། མིའི་འགྲོ་བ་པ་འཚོང་བ་དང་། ཆོམ་རྐུན་པ་ལ་
སོགས་པ་རྒྱལ་པོའི་གྲར་འབུལ་བ་དང་། ནད་པ་སྐྱོད་པ་སོགས་བྱས་ན་འཆིར་འོང་ངོ་ཞེས་
ཟེར་བ་ལ་ཡིད་མི་ཆེས་པས་སྐྱོད་པ་སོགས་བྱེད་པ་དང་། ནད་པ་ཤི་བླའོ་ཞེས་གཡོག་མི་
བྱེད་པ་དང་། མི་འཕྲོད་པའི་ཟས་སྦྱིན་པ་དང་། འབྲས་ལ་སོགས་པ་མ་སྨིན་པ་བརྟོལ་བ་
དང་། དོད་དུ་འཇུག་པ་དང་སྒོ་གླེགས་ཀྱིས་འཚིར་བ་ལ་སོགས་པས་ཉོན་མོངས་པར་བྱེད་
པ་རྣམས་ལ་སྦོམ་པོར་འགྱུར་ལ། སྲོག་ཆགས་ཉུང་དུ་ཡོད་པར་ཤེས་པའི་མ་དོགས་པའི་
ནགས་མེས་གཏོང་བ་དང་། གནོད་སེམས་མེད་ཀྱང་གསད་བྱ་སྟོན་པ་སོགས་བྱེད་པ་ལ་
ནི་ཉེས་བྱས་སོ། །སྦྱོར་བའི་ཡན་ལག་མ་ཚང་བ་རང་ཉིད་ལ་རག་མ་ལས་པར་གཞན་གྱིས་
རང་དགར་གསོད་པ་ལ་འཇུག་པ་དང་དུ་ལེན་པར་བྱེད་ན་སྦོམ་པོའོ། །གཉིས་པ་བསླབ་
བྱ་ལ་ལྔ་ལས་ནད་པ་དང་འབྲེལ་བའི་བསླབ་བྱ་ནི། ནད་པ་དང་མིན་པ་ཡང་རུང་སྟེ་འཆི་
བ་དང་མཐུན་པའི་གཏམ་སྨྲས་པ་དང༌། ནད་གཡོག་མཁས་པ་ཡོད་བཞིན་དུ་མི་མཁས་
པ་བཞག་པ་དང་། མེད་པའི་ཚེ་མི་མཁས་པ་ལ་མི་འཆི་བའི་ཐབས་མ་སྨྲས་པར་ནད་གཡོག་
ཏུ་བཞག་པ་དང་། ནད་གཡོག་གིས་ནད་པའི་ཉེ་འཁོར་དུ་མཚོན་ཆ་སོགས་བཞག་པ་དང་།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 51
ནད་པ་འཆི་བའི་ཐབས་སྒྲུབ་པ་ནད་གཡོག་གིས་མ་བཟློག་པ་དང་། ནད་པ་ལ་མཚོན་ཆ་
སོགས་མ་བརྟགས་པར་སྦྱིན་པ་དང་། སྨན་པ་སོགས་ལ་མ་དྲིས་པར་ནད་པ་ལ་གྱ་ཚོམ་
དུ་སྨན་སྦྱིན་པ་དང་། ལེགས་པར་མ་བསླབས་པར་མཚོན་གྱི་དཔྱད་པ་ལ་སོགས་པ་བྱེད་
པ་དང༌། ནད་པ་འགྲོ་མི་ནུས་པ་ལམ་དུ་འཁྲིད་པ་རྣམས་སོ། །ལག་གི་བླ་དང་འབྲེལ་བའི་
བསླབ་བྱ་ནི་ཤེས་བཞིན་མེད་པར་ལག་དཔོན་གྱི་ལས་བྱས་པ་དང་། སྲོག་ཆགས་ལ་གནོད་
མི་གནོད་མ་བརྟགས་པར་ཤིང་ལ་སོགས་པ་སྒྲིལ་པ་དང་། འདེགས་བྱེད་ཉུང་བའི་ཕྱོགས་
ཀྱིས་ཁུར་ལྕི་བ་འདེགས་པ་དང་། ལས་བྱེད་པའི་ཚེ་སོ་ཕག་མི་འབྲིམ་པར་འཕང་བ་དང་།
འབྲིམ་པའི་ཚེ་བྱེ་བ་དང་གས་པ་མ་བརྗོད་པར་སྦྱིན་པ་དང་། ཁུར་འདེགས་པར་མི་ནུས་
པའི་གྲོགས་བྱེད་པ་དང་། འདེགས་པ་དང་གཞག་དགོས་པའི་ཚེ་ཡང་ཁྱིམ་པ་དག་ལ་སྐད་
སྦྱར་ཏེ་ཅིག་ཅར་མ་བྱས་པ་རྣམས་སོ། །ལམ་དུ་འགྲོ་བ་དང་འབྲེལ་བ་ནི། ལམ་དུ་འགྲོ་
བའི་ཚེ་ངལ་བ་དང་ངལ་བ་མ་ཡིན་པའི་དགེ་སློང་ལ་སོགས་པ་འཕུལ་བ་དང་། དེ་ངལ་སོར་
མ་བཅུག་པ་དང་། སྣོད་སྤྱད་མ་སླངས་པ་དང་། སྔར་ཕྱིན་ཏེ་ལྷུང་བཟེད་བཀྲུ་བ་དང་བྱུག་
རིས་དང་བྱིན་ལེན་དང་འོངས་མ་འོངས་བརྟག་པ་རྣམས་མ་བྱས་པ་དང༌། ཟས་ཀྱི་དུས་
སུ་མི་སླེབ་ན་ཟས་ཁྱེར་ཏེ་བསུ་བ་ལ་སོགས་པའི་གྲོགས་མི་བྱེད་པ་རྣམས་སོ། །བཞི་པ་བསམ་
ངན་བཟློག་པ་དང་འབྲེལ་བ་ནི། རྫས་ཀྱི་ཕྱིར་གཞན་འཆི་བར་འདོད་པ་དང་། བྱ་བ་མ་
ཡིན་པ་བྱེད་པ་ལ་སེམས་ཀྱིས་རྗེས་སུ་ཡི་རང་བར་བྱེད་པའོ། །ལྔ་པ་བག་མེད་དང་འབྲེལ་
བའི་ཉེས་པ་ནི། ཤེས་བཞིན་མེད་པར་གསང་སྔགས་ཀྱི་ཐལ་ལྕག་བྱེད་པ་དང༌། ཤེས་བཞིན་
མེད་པར་མགུལ་པར་ཟས་ཐོགས་པ་བསལ་བའི་ཕྱིར་བསྣུན་པ་དང་། སྤྱིའུ་ཚུགས་སུ་འགྲོ་
བ་དང་། མཚོན་ལ་སོགས་པ་འཕོངས་ཤིག་ཅེས་བསྒོ་བ་རྣམས་སོ། །གཉིས་པ་དེ་ལས་
སེམས་སྲུང་ཚུལ་ལ་ལྟུང་བ་རྣམ་གཞག་ལས་སེམས་སྲུང་ཚུལ་ནི། རང་གཞན་གྱི་ལུས་
སྲོག་ལ་གནོད་པ་བྱེད་འདོད་དང་། གཞན་གྱིས་དེའི་གནང་བ་གསོལ་བ་དང་དུ་ལེན་འདོད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 52
དང་། གནོད་པར་མཐོང་ཡང་ལྟོས་པ་མེད་པར་འཇུག་འདོད་དང་། གནོད་པའི་དགག་
བྱ་ཉེ་བར་གནས་པ་ན་ཤེས་བཞན་མ་བསྟེན་པ་དང་། མིའི་འགྲོ་བ་པ་འཚོང་འདོད་རྣམས་
འགོག་པའོ། །བསླབ་བྱའི་ཉེས་བྱས་ལས་སེམས་སྲུང་བ་ནི་སྔར་དང་འདྲའོ། །བཞི་པ་
སྨྲ་བའི་ཕམ་པ་ལ་ལྟུང་བ་ངོས་གཟུང་བ། དེ་ལས་སེམས་སྲུང་བའི་ཚུལ་གཉིས། དང་པོ་
ལ་ལྟུང་བ་རྣམ་གཞག །བསླབ་བྱའི་ཉེས་བྱས་གཉིས། དང་པོ་ལ་བཞི་ལས་གཞིའི་ཡན་
ལག་ལ་སྨྲ་བའི་ཡུལ་ནི་མི་ཡིན་པ་སྨྲ་ཤེས་པ་དོན་གོ་བ་བསམ་པ་རང་བཞིན་དུ་གནས་པ།
མ་ནིང་མཚན་གཉིས་མ་ཡིན་པ་སྟེ་ཐ་སྙད་ལྔ་དང་ལྡན་པ། ལུས་ཐ་མལ་དུ་གནས་པ། རང་
ལས་རྒྱུད་ཐ་དད་པའོ། །གང་སྨྲ་བའི་དངོས་པོ་ནི་འདོད་པ་ལས་འདས་པའི་ཡོན་ཏན་མི་
རྟག་པ་ལ་སོགས་པའི་འདུ་ཤེས་ཉི་ཤུ་དང་། བསམ་གཏན་གཟུགས་མེད་དང༌། ཚད་མེད་
པ་དང་། རྒྱུན་དུ་ཞུགས་པ་ལ་སོགས་པའི་འབྲས་བུ་རྣམས་དང་། མངོན་ཤེས་ལ་སོགས་
པ་རྣམས་སོ། །བསམ་པ་ལ་གཉིས་ལས་འདུ་ཤེས་ནི་སྤྱི་དང་བྱེ་བྲག་ལ་མ་འཁྲུལ་བའོ། །ཀུན་
སློང་ནི་འདུ་ཤེས་བསྒྱུར་ཏེ་བདག་ཉིད་མི་ཆོས་བླ་མ་དང་ལྡན་པར་སྨྲ་འདོད་རྒྱུན་མ་ཆད་
པའོ། །སྦྱོར་བ་ནི་ངག་ཏུ་གྲུབ་པ། རང་གི་ཡིན་པ། མ་ནོར་བ། བདག་གི་རྒྱུད་དང་སྦྱར་
བ། གསལ་པོར་སྨྲས་པ་སྟེ་ངག་མཚན་ཉིད་ལྔ་དང་ལྡན་པས་མི་ཆོས་བླ་མ་དེ་ངག་ཐོབ་པའམ་
ཐོབ་པ་ལས་ཉམས་པར་སྨྲ་བ་དང༌། མི་ཆོས་བླ་མ་ཐོབ་པའི་ཡོན་ཏན་མི་མ་ཡིན་གྱིས་གནོད་
པ་མི་བྱེད་པ་ལ་སོགས་པ་དེ་དག་ཁོ་བོ་ལ་ཡང་བྱུང་ངོ་ཞེས་པ་དང་། མངོན་ཤེས་མ་ཐོབ་
པའི་ཡུལ་དུ་མི་རུང་བའི་ལྷ་ལ་སོགས་པ་རྣམས་དང་ཕན་ཚུན་མཐོང་བ་དང་ཐོས་པ་དང་གཏམ་
འདྲེ་བ་སོགས་བྱེད་དོ་ཞེས་སྨྲས་པ་དང་། གཞན་གྱིས་དེ་ལྟར་སྨྲས་པ་ན་ངག་གིས་དང་དུ་
ལེན་པའོ། །མཐར་ཐུག་ནི་ཡུལ་གྱིས་དོན་གོ་བའོ། །ལྟུང་བ་སྐྱེད་པའི་གོ་རིམ་ནི་སྨྲ་བར་
འདོད་པ་ནས་ལུས་ངག་ཏུ་མ་ཐོན་པའི་བར་བསྡམ་བྱ་དང༌། ལུས་ངག་ཏུ་ཐོན་ནས་སྦྱོར་
བའི་སྦྱོར་བའི་ཉེས་བྱས་དང་། སྦྱོར་བའི་སྦོམ་པོ་དང་། མཐར་ཐུག་ཕམ་པ་རྣམས་ནི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 53
རིམ་པ་བཞིན་ནོ། །དེ་དག་ལས་གཞིའི་ཡན་ལག་མ་ཚང་བ་རྡུལ་ཁྲོད་ཀྱི་ཤ་ཟ་སོགས་མཐོང་
ངོ་ཞེས་སྨྲ་བ་དང་། འདོད་པའི་སས་བསྡུས་པའི་མི་སྡུག་པ་ལ་སོགས་པའི་སེམས་རྩེ་གཅིག་
པ་ཐོབ་བོ་ཞེས་སྨྲ་བ་དང་། མི་ཆོས་བླ་མ་གོ་བར་འདོད་ནས་སོ་སོར་ཐར་པ་ལ་སློབ་པར་
བསམས་ཏེ། སློབ་པའོ་ཞེས་སོགས་རྗོད་པ་ལ་སྦོམ་པོའོ། །སྦྱོར་བའི་ཡན་ལག་མ་ཚང་
བ་རྒྱུན་ཞུགས་ཐོབ་བོ་ཞེས་སྨྲ་བར་འདོད་པ་ལས་ཕྱིར་འོང་ཐོབ་བོ་ཞེས་སྨྲས་པ་ལྟ་བུ་ནོར་
བ་དང་། ཁྱོད་ཁོ་བོ་དང་འདྲ་ན་དགྲ་བཅོམ་པ་ལ་སོགས་པར་འགྱུར་རོ། །ཁོ་བོ་ནི་དགྲ་
བཅོམ་པ་སོགས་མ་ཡིན་ནོ་ཞེས་པ་དང་། རང་ཉིད་མི་ཆོས་བླ་མ་དང་ལྡན་པར་གོ་བར་
འདོད་ནས་འདི་ན་མི་ཆོས་བླ་མ་ཐོབ་པ་དག་ཡོད་དོ་ཞེས་གཞན་ལ་སྦྱར་ནས་སྨྲ་བ་དང་།
གཞན་གྱིས་ཁྱོད་དགྲ་བཅོམ་པ་ལ་སོགས་པ་ཡིན་ནོ་ཟེར་བ་ལ་ཅང་མི་སྨྲ་བས་དང་དུ་ལེན་
པ་དང་། དགྲ་བཅོམ་པ་ལ་སོགས་པ་ཡིན་ན་ཁྱིམ་དུ་ཞུགས་ཤིག །བསོད་སྙོམས་ལོང་
ཞིག་ཅེས་ཟེར་བ་ལ་ཅང་མི་སྨྲ་བས་ཁྱིམ་དུ་འཇུག་པ་སོགས་བྱེད་ན་སྦོམ་པོར་འགྱུར་རོ།
གཉིས་པ་བསླབ་བྱའི་ཉེས་བྱས་ནི། མ་བསམས་པར་འདས་མ་འོངས་སོགས་ལུང་བསྟན་
པའོ། །ལྟུང་བ་རྣམ་གཞག་ལས་སེམས་སྲུང་ཚུལ་ནི། འདུ་ཤེས་བསྒྱུར་ཏེ་སྨྲ་འདོད་དང་།
གཞན་གྱིས་སྨྲས་པ་འདུ་ཤེས་བསྒྱུར་ཏེ་དང་དུ་ལེན་འདོད་འགོག་པའོ། །གཉིས་པ་ལྷག་
མའི་སྡེ་ལ་འདོད་པས་ཀུན་ནས་བསླང་བ། གནོད་པས་ཀུན་ནས་བསླང་བ། བསྒོ་བ་ལས་
གྱུར་པའི་དགེ་འདུན་ལྷག་མ་གསུམ་མོ། །དང་པོ་ལ་ནང་སེམས་ཅན་ལ་ཆགས་པ་དང་།
ཕྱི་ལོངས་སྤྱོད་ལ་ཆགས་པའི་ལྷག་མ་གཉིས། དང་པོ་ལ་རང་འདོད་པ་བསྟེན་པའི་དང་།
གཞན་འདོད་པ་བསྟེན་དུ་འཇུག་པ་གཉིས། དང་པོ་ལ་རེག་པའི་བདེ་བ་ལ་ཆགས་པ་དང་།
སྨྲ་བའི་བདེ་བ་ལ་ཆགས་པ་གཉིས། དང་པོ་ལ་རང་གི་ས་བོན་གྱི་རེག་བྱ་ལ་ཆགས་པ་འབྱིན་
པ་དང་། གཞན་གྱི་ལུས་ཀྱི་རེག་བྱ་ལ་ཆགས་པ་རེག་པའི་དགེ་འདུན་ལྷག་མ་གཉིས། དང་
པོ་ལ་ལྟུང་བ་ངོས་བཟུང་། དེ་ལས་སེམས་སྲུང་ཚུལ་གཉིས། དང་པོ་ལ་བཞི་ལས། གཞིའི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 54
ཡན་ལག་ལ་གང་དབྱུང་བའི་དངོས་པོ་ནི་རང་གི་ཁུ་བ་ཡིན་པ། དང་པོའི་གནས་ནས་མ་
འཐོས་པའོ། །གང་ལས་འབྱུང་བ་ནི་རང་གི་ཡན་ལག་གི་རྣམ་པ་ལས་སོ། །གང་གིས་
དབྱུང་བ་ནི་སེམས་ཅན་གསོན་པོའམ་ཤི་བའི་ལུས་སམ་དེའི་དུམ་བུ་ཀེང་རུས་དང་མགོ་དང་
རྣ་བ་ལ་སོགས་པ་རང་རང་གི་ཡན་ལག་གི་རྣམ་པར་གནས་པས་སོ། །བསམ་པ་ལ་འདུ་
ཤེས་འཁྲུལ་མ་འཁྲུལ་འདྲ་ཞིང་ཀུན་སློང་ནི་བདེ་བ་མྱོང་བའི་ཕྱིར་རམ། ས་བོན་དང་སྨན་
ལ་སོགས་པའི་ཕྱིར་ཡང་རུང་སྟེ་འབྱིན་པར་འདོད་པ་རྒྱུན་མ་ཆད་པའོ། །སྦྱོར་བ་ནི་རེག་
ཅིང་རྩལ་བའོ། །མཐར་ཐུག་ནི་སྦྱོར་བ་དེའི་རྐྱེན་གྱིས་དང་པོའི་གནས་ནས་འཕོས་པའོ།
ལྟུང་བ་སྐྱེད་པའི་གོ་རིམ་ནི་ཀུན་སློང་སྐྱེས་ནས་ལུས་ངག་ཏུ་མ་ཐོན་པའི་བར་བསྡམ་བྱ་ཡིན་
པ་སོགས་གཞིའི་ཡན་ལག་མ་ཚང་བ་ཡན་ལག་གི་རྣམ་པ་ལས་གཞན་པའི་ལུས་ལ་རེག་སྟེ་
འབྱིན་པ་དང༌། གང་གིས་དབྱུང་བའི་གཞི་མ་ཚང་བ་ཆུའི་རྒྱུན་ལས་བཟློག་ཕྱོགས་དང་
རླུང་གི་རྫི་ཕྱོགས་མ་ཡིན་པར་གཏད་དེ་འབྱིན་པ་དང་། སེམས་ཅན་དུ་བགྲང་བ་མ་ཡིན་
པ་སྟན་དང་ཁྲི་ལ་སོགས་པ་དང་། སེམས་ཅན་དུ་བགྲང་བ་ཡིན་ཡང་ཡན་ལག་གི་རྣམ་
པར་གནས་པ་མ་ཡིན་པ་ཤའི་དུམ་བུ་ལ་སོགས་པས་རེག་སྟེ་འབྱིན་པ་དང་། ཀུན་སློང་གི་
ཡན་ལག་མ་ཚང་བ་ཆགས་སེམས་ཀྱིས་གཞལ་བའི་ཆེད་དུ་ཡན་ལག་གི་རྣམ་པ་ལ་རེག་པ་
དང་། ཉེད་པ་དང༌། འཚིར་བ་དང༌། ལས་སུ་རུང་བ་ལ་ནོམ་པ་དང༌། ཡན་ལག་གི་
རྣམ་པའི་བུ་ག་འཚིར་བ་དང༌། སྦྱོར་བའི་ཡན་ལག་མ་ཚང་བ་གར་བྱེད་པ་དང་། ནམ་
མཁའ་ལ་རྐེད་པ་སྐྱོད་པ་དང་། སྐྱེས་པ་དང་བུད་མེད་སྤྲོད་པའི་སྦྱོར་བའི་བདེ་བ་དང༌། ཁུ་
བ་འབྱུང་ཁའི་བདེ་བ་དང་། གདུང་བ་དང་བྲལ་བའི་བདེ་བ་རྣམས་ཡིད་ལ་བྱས་ཏེ་འབྱིན་
པ་དང་། དབྱུང་འདོད་མེད་པར་རྨི་ལམ་སོགས་སུ་ཁུ་བ་དབྱུང་བའི་རོ་མྱང་བ་དང་། སྨན་
ཟོས་ནས་འབྱིན་པ་དང༌། དབྱུང་བའི་ཕྱིར་འགྲོ་བའི་ལམ་དུ་ཁུ་བ་ཕྱུང་བ་དང་། ཚུལ་
བཞིན་མ་ཡིན་པ་ལ་བྱེད་པ་ཙམ་དང་། རྩལ་བ་མེད་པར་ཡན་ལག་གི་རྣམ་པ་ལ་རེག་པ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 55་ ་
རྣམས་ཀྱིས་ཁུ་བ་འབྱིན་ན་སྦོམ་པོའོ། །མཐར་ཐུག་གི་ཡན་ལག་མ་ཚང་བ་འབྱིན་པར་
བརྩམས་པ་ཙམ་ན་སྦྱོར་བ་བཏང་བ་དང་། དང་པོའི་གནས་ནས་འཕོ་བར་འགྱུར་བའི་གནས་
སྐབས་སུ་དབྱུང་བའི་བྱ་བ་བཏང་ན་སྦོམ་པོའོ། །ཆགས་སེམས་ཀྱིས་ཆུའི་རྒྱུན་དང་རླུང་
གི་རྫི་ཕྱོགས་སུ་གཏོད་པ་དང་། ཆགས་སེམས་ཀྱིས་དེ་ལ་བལྟ་བ་དང་། ཡན་ལག་གི་རྣམ་
པ་ལས་སུ་རུང་བ་ལ་སེམས་ཅན་དུ་བགྲང་བ་མ་ཡིན་པས་རེག་པ་དང་། གཞན་གྱི་ཡན་
ལག་གི་རྣམ་པའི་བུ་ག་འཚིར་བ་དང༌། རེག་པ་མེད་པར་ཡན་ལག་གི་རྣམ་པ་འགུལ་བ་
ཙམ་གྱིས་འབྱིན་པ་རྣམས་ལ་ཉེས་བྱས་སོ། །དེ་ལས་སེམས་སྲུང་ཚུལ་ནི། རང་ངམ་
གཞན་གྱི་ས་བོན་ལ་དམིགས་ནས་དབྱུང་འདོད་དང་། ཆགས་སེམས་ཀྱིས་ཡན་ལག་གི་
རྣམ་པ་ལ་རེག་པ་དང་བལྟ་བར་འདོད་པ་དང༌། དབྱུང་འདོད་མེད་པ་ལས་བྱུང་བའི་རོ་
མྱང་འདོད་འགོག་པའོ། གཞན་གྱི་རེག་བྱ་ལ་ཆགས་པ་རེག་པའི་དགེ་འདུན་ལྷག་མ་ལ་
ལྟུང་བ་ངོས་གཟུང་བ། དེ་ལས་སེམས་སྲུང་ཚུལ་གཉིས། དང་པོ་ལ་ལྟུང་བ་རྣམ་གཞག་
དང༌། བསླབ་བྱའི་ཉེས་བྱས་གཉིས། དང་པོ་ལ་བཞི་ལས། གཞིའི་ཡན་ལག་ལ་གང་ལ་
རེག་པའི་ཡུལ་ནི་བུད་མེད་ཀྱི་མཚན་དོན་བྱེད་ནུས་པ་དང་ལྡན་པ། ལུས་བསྟེན་དུ་རུང་
བ། མ་ཉམས་པ། ལུས་དངོས་སམ་སྐྲའམ་དེ་དང་འབྲེལ་བའི་གོས་ལ་སོགས་པ་ཡིན་
པ། མི་ཡིན་པ། ཤེས་པ་རང་བཞིན་དུ་གནས་པ། ལུས་ཐ་མལ་དུ་གནས་པ། རྨའི་སྒོ་
གསུམ་ལས་གཞན་ཡིན་པ་རྣམས་སོ། །རེག་བྱེད་ནི་ཡན་ལག་གི་རྣམ་པ་ལས་གཞན་པའི་
རང་གི་ལུས་དངོས་མ་ཉམས་པའོ། །བསམ་པ་ལ་གཉིས་ལས་འདུ་ཤེས་ནི་སྤྱི་དང་བྱེ་བྲག་
ལ་མ་འཁྲུལ་བའོ། །ཀུན་སློང་ནི་རེག་པའི་བདེ་བ་མྱོང་བར་འདོད་པའི་འདུན་པ་འདོད་ཆགས་
དང་ལྡན་པའོ། །སྦྱོར་བ་ནི་རང་གིས་ནོམ་པ་དང་ཉག་པ་སོགས་ཀྱིས་རེག་པའམ་གཞན་
གྱིས་རེག་པ་དང་དུ་ལེན་པའོ། །མཐར་ཐུག་ནི་རེག་པའི་བདེ་བ་ཉམས་སུ་མྱོང་བའོ། །ཡན་
ལག་དེ་དག་ལས་གཞིའི་ཡན་ལག་མ་ཚང་བ་བསྟེན་དུ་མི་རུང་བའི་བུད་མེད་དང་། སྐྱེས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 56 ，
པ་དང་། མཚན་གང་ཡང་མེད་པའི་མ་ནིང་ཕོ་མོ་དང་། སྤྲུལ་པ་མོ་རྣམས་ལ་རེག་པ་དང་།
བུད་མེད་ཀྱི་ལུས་ལ་གོས་ཀྱིས་བར་དུ་བཅད་དེ་རེག་པ་དང༌། ཟས་དང་ས་ལ་སོགས་པ་
མོའི་དབང་པོར་འཛུད་པ་དང་། ཀུན་སློང་གི་ཡན་ལག་མ་ཚང་བ་འཇམ་པ་དང་དྲོ་བ་དང་
སྙི་བའི་བསམ་པས་རེག་པ་རྣམས་ལ་སྦོམ་པོའོ། །རྐང་པ་ལ་སོགས་པས་བུད་མེད་ལ་འཕུལ་
བ་དང་། བུད་མེད་ཀྱང་དེའི་སྟན་འཕུལ་བ་དང་། བུད་མེད་འགྱེལ་བ་ལྡང་ནུས་བཞིན་
དུ་སློང་བ་རྣམས་ལ་ཉེས་བྱས་སོ། །གཉིས་པ་བསླབ་བྱའི་ཉེས་བྱས་ནི། ཆགས་སེམས་
མེད་ཀྱང་དགེ་སློང་མ་དང་བུད་མེད་ལ་རེག་པ་དང༌། ཆུ་ལ་སོགས་པར་ཉམ་ཐག་པ་བསྒྲལ་
བའི་ཕྱིར་མ་རེག་པ་དང་། རེག་དགོས་པའི་ཚེ་ཡང་མ་ལ་སོགས་པའི་འདུ་ཤེས་ཀྱིས་ལག་
པའམ་སྒྲ་སོགས་ལས་མ་རེག་པ་དང་། དྲན་པ་རྙེད་པའི་ཐབས་ལ་མ་འབད་པ་དང༌། དེ་
མ་བསྲུངས་པ་དང༌། ཟས་ལ་འགྲོ་བ་ལ་སོགས་པའི་ཚེ་གཞན་ལ་མ་བཅོལ་བ་དང་། སྲོག་
འཚོ་མི་འཚོ་མ་བརྟགས་པ་རྣམས་སོ། །སེམས་སྲུང་ཚུལ་ལ་ལྟུང་བ་རྣམ་གཞག་ལས་སེམས་
སྲུང་ཚུལ་ནི། མཚན་མི་མཐུན་གྱི་ལུས་དངོས་སམ་དེ་དང་འབྲེལ་བའམ་དེའི་སྟན་སོགས་
ལ་དགོས་པ་མེད་པར་རེག་འདོད་དང༌། མཚན་མཐུན་གྱི་ལུས་དངོས་སམ་དེ་དང་འབྲེལ་
བའམ་དེའི་སྟན་སོགས་ལ་ཆགས་སེམས་ཀྱིས་རེག་འདོད་འགོག་པའོ། །གཉིས་པ་སྨྲ་བའི་
བདེ་བ་ལ་ཆགས་པའི་ལྷག་མ་ལ་ལྟུང་བ་ངོས་གཟུང་བ་དང་། དེ་ལས་སེམས་སྲུང་ཚུལ་
གཉིས། དང་པོ་ལ་གཉིས་ལས་འཁྲིག་ཚིག་སྨྲ་བའི་ལྷག་མ་ལ་བཞི་ལས། གཞིའི་ཡན་
ལག་ལ་གང་ལ་བརྗོད་པའི་ཡུལ་ནི་མི་ཡིན་སྨྲ་ཤེས་ལེགས་སྨྲས་ཉེས་སྨྲས་ཀྱི་དོན་གོ །བསམ་
པ་རང་བཞིན་དུ་གནས་པ་སྟེ་ཐ་སྙད་བཞི་ལྡན་དང༌། བུད་མེད་ཀྱི་མཚན་དོན་བྱེད་ནུས་
པ་དང་། ལུས་ཐ་མལ་དུ་གནས་པ། བསྟེན་དུ་རུང་བ། རྫུ་འཕྲུལ་ཅན་མ་ཡིན་པའོ། །གང་
བརྗོད་པའི་དངོས་པོ་ནི། ཡུལ་དུས་དེར་འཁྲིག་པར་གསལ་པོར་གྲགས་པའོ། །བསམ་
པ་ལ་འདུ་ཤེས་སྤྱི་དང་བྱེ་བྲག་ལ་མ་འཁྲུལ་པ་སྨྲས་པའོ། ཀུན་སློང་ནི་འཁྲིག་པ་སྨྲས་པའི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 57 །
བདེ་བ་མྱོང་བར་འདོད་པའི་འདུན་པ་འདོད་ཆགས་དང་ལྡན་པས་སྨྲ་འདོད་རྒྱུན་མ་ཆད་པའོ།།
སྦྱོར་བ་ནི་མི་ཆོས་བླ་མའི་སྐབས་སུ་བཤད་པའི་ངག་མཚན་ཉིད་ལྔ་ལྡན་གྱིས་སྨྲ་བར་རྩོམ་
པའོ། །མཐར་ཐུག་ནི་ཡུལ་གྱིས་དོན་གོ་བའོ། །དེ་དག་ལས་གཞིའི་ཡན་ལག་མ་ཚང་བ་
བུད་མེད་རྫུ་འཕྲུལ་ཅན་ལ་སྨྲས་པ་དང་། སྐྱེས་པ་ལ་སྨྲས་པ་དང་། ལེགས་སྨྲས་ཉེས་སྨྲས་
ཀྱི་དོན་མི་གོ་བ་ལ་སྨྲས་པ་དང་། འཁྲིག་པ་དང་འབྲེལ་བའི་དོན་ཁྱོད་ཀྱི་རྨའི་སྒོ་ལེགས་པར་
དོད་དོ་ཞེས་སོགས་དང༌། ཚུར་ཤོག་དེ་དང་དེ་བྱའོ་ཞེས་སོགས་དང༌། ཁོ་བོ་ནི་ཁྱེད་ལ་
དགའ་བ་དང་ཡིད་དུ་འོང་ངོ་ཞེས་སོགས་དང་། ཁོ་བོ་དང་ལྷན་ཅིག་ཉོལ་ཅིག་ཅེས་སོགས་
བརྗོད་པ་དང༌། ཀུན་སློང་གི་ཡན་ལག་མ་ཚང་བ་ཆགས་སེམས་མེད་པར་གོམས་པའི་དབང་
གིས་གནས་ངན་ལེན་བརྗོད་པ་རྣམས་ལ་སྦོམ་པའོ། །གཉིས་པ་བསྙེན་བཀུར་བསྔགས་པའི་
ལྷག་མ་ལ་བཞི་ལས། གཞིའི་ཡན་ལག་ལ་གང་བརྗོད་པའི་དངོས་པོ་ནི་འཁྲིག་པའི་བསྙེན་
བཀུར་དང་། ཀུན་སློང་ནི་འཁྲིག་པས་བསྙེན་བཀུར་བསྔགས་པ་སྨྲས་པའི་བདེ་བ་མྱོང་འདོད་
ཀྱི་ཡིད་ཀུན་ཏུ་འདོད་ཆགས་དང་ལྡན་པའོ། །སྦྱོར་བ་ནི་བདག་ལྟ་བུའི་དགེ་སློང་ལ་འཁྲིག་
པས་བསྙེན་བཀུར་བྱས་ན་བསྙེན་བཀུར་རྣམས་ཀྱི་མཆོག་གོ་ཞེས་སོགས་ངག་མཚན་ཉིད་
ལྔ་ལྡན་གྱིས་སྨྲ་བའམ་གཞན་གྱིས་དེ་ལྟར་སྨྲས་པ་ན་ངག་གིས་དང་དུ་ལེན་པར་རྩོམ་པ་སྟེ་
ཡན་ལག་ལྷག་མ་རྣམས་སྔར་དང་འདྲའོ། །ཡན་ལག་དེ་དག་ལས་གཞིའི་ཡན་ལག་མ་
ཚང་བ་སྐྱེས་པ་ལ་སྨྲས་པ་དང་། ལེགས་སྨྲས་ཉེས་སྨྲས་ཀྱི་དོན་མི་གོ་བ་ལ་སྨྲས་པ་དང༌།
བདག་ཉིད་དང་འཁྲིག་པ་གང་རུང་གཅིག་དང་སྦྱར་ཏེ་སྨྲ་ན་སྦོམ་པོ་དང༌། གཉི་ག་དང་
མ་སྦྱར་བར་འཁྲིག་པ་ལ་བསམས་ཏེ་དགེ་སློང་རྣམས་ལ་བསྙེན་བཀུར་བྱས་ན་ཞེས་སོགས་
སྨྲ་བ་ནི་ཉེས་བྱས་སོ། གཉིས་པ་སེམས་སྲུང་ཚུལ་ནི་འཁྲིག་ཚིག་དང་འཁྲིག་པས་བསྙེན་
བཀུར་བསྔགས་པ་སྨྲ་བར་འདོད་པའམ། གཞན་གྱིས་སྨྲས་པ་དང་དུ་ལེན་འདོད་འགོག་
པའོ། །གཉིས་པ་གཞན་འདོད་པ་བསྟེན་དུ་འཇུག་པ་སྨྱན་བྱེད་པའི་ལྷག་མ་ལ་བཞི་ལས།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 58
གཞིའི་ཡན་ལག་ལ་གང་སྤྲད་པར་བྱ་བ་ནི་མི་ཡིན་སྨྲ་ཤེས་དོན་གོ་བ་བསམ་པ་རང་བཞིན་
དུ་གནས་པ། བསྟེན་དུ་རུང་བ། སྐྱེས་པ་དང་བུད་མེད་ཀྱི་མཚན་དོན་བྱེད་ནུས་པ་དང་
ལྡན་པ། རང་ལས་རྒྱུད་ཐ་དད་ཅིང་སྤྲད་བྱ་ཡང་རྒྱུད་ཐ་དད་པ། ཕ་མ་སོགས་ཀྱིས་འདི་
ཁྱོད་ཀྱི་ཆུང་མ་གྱིས་ཤིག་ཅེས་ཆུ་ཚིགས་ཀྱིས་བྱིན་པ་དང་། ཕ་མ་སོགས་ལ་རིན་བཅལ་
ཏེ་འདི་བདག་གི་ཆུང་མ་བྱའོ་ཞེས་བསྲུངས་པ་རིན་ཆས་ཉོས་པ་དང་། གཞན་ལས་ཕྲོགས་
ཏེ་འདི་བདག་གི་ཆུང་མ་བྱའོ་ཞེས་བསྲུངས་པ་བཙན་ཕྱོགས་སུ་ཐོབ་པ་སྟེ་ཆུང་མ་བཟང་པོ་
གསུམ་དང་། བུད་མེད་ཀྱིས་ཡིད་གཅུགས་པའི་སྒོ་ནས་སྐྱེས་པ་ལ་བདག་གི་ཁྱིམ་ཐབ་མཛོད་
ཅིག་ཅེས་པ་དང་དུ་བླངས་ཏེ་བསྲུངས་པ་དང་སེམས་འདུས་པ་དང་། བུད་མེད་ཀྱིས་སྐྱེས་
པ་ལ་བདག་གི་གོས་ཟས་སྩོལ་ཅིག་དང་བདག་གིས་ཁྱེད་ཀྱི་ཆུང་མ་བྱའོ། །ཞེས་སྨྲས་པ་
དང་དུ་བླངས་ཏེ་བསྲུངས་པ་གོས་ཟས་ཀྱིས་འཚོས་པ་དང་། བུད་མེད་ཀྱིས་སྐྱེས་པ་ལ་བདག་
ཅག་གཉིས་ཀྱི་ནོར་གཅིག་ཏུ་བསྡུས་ཏེ་མཉམ་དུ་འཚོ་བར་བྱའོ་ཞེས་པ་དང་དུ་བླངས་ཏེ་
བསྲུངས་པ་ཁ་དུམ་པ་དང་། སྐྱེས་པས་བུད་མེད་འདི་དང་དགའ་མགུར་སྤྱད་པར་བྱའོ་སྙམ་
ནས་གླགས་ཤིང་ཡུད་ཙམ་པར་གྱུར་ཏེ་བསྲུངས་པ་ཐང་འགའ་ཕྲད་པ་སྟེ་ཆུང་མ་ངན་མ་
བཞི་དང་། ཆུང་མ་མ་ཡིན་ཡང་གླ་རྔན་མེད་པར་ལན་བཞི་ཡན་ཆད་ཞུགས་པ་གང་རུང་
གི་སྒོ་ནས་མཐུན་པ་མ་ཐོབ་པའམ་སྔར་མཐུན་པ་ཐོབ་ཀྱང་ཉམས་པ་སྟེ། དེ་ཡང་ཆུང་མ་
ངན་མ་བཞི་དང་ལན་གྲངས་ཀྱིས་མཐུན་པ་ནི་འཐབ་པ་ཙམ་དང་ཕྲ་མ་སོགས་གང་རུང་གིས་
ཉམས་ལ། ཆུང་མ་དམ་པ་གསུམ་ནི་ཆུང་མ་མིན་པར་བསྒྲགས་པ་དང་དྲིལ་བསྒྲགས་པའི་
འཐབ་མོ་གང་རུང་གིས་མཐུན་པ་ཉམས་སོ། །འཕྲིན་བྱ་བའི་ཡུལ་ནི་སྤྲད་བྱ་དེ་གཉིས་སམ་
དེ་གཉིས་ཀྱི་བདག་པོ་ཕ་མ་ལ་སོགས་པ་དེ་གཉིས་ལ་དབང་བྱེད་ཅིང་ཐ་སྙད་ལྔ་དང་ལྡན་
པའོ། །སྦྱོར་བ་ནི་དང་པོར་སྐྱེས་པ་ལྟ་བུ་ལས་འཕྲིན་ནོད་པ་དང་། དེ་བུད་མེད་ལྟ་བུ་ལ་
སྐྱེལ་བ་དང༌། དེའི་འཕྲིན་ལན་ཕྱིར་སྐྱེལ་བ་རྣམས་རང་ངམ་རང་གིས་མངགས་པའམ་
བ



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 59
སྤྲིང་ཡིག་ལ་སོགས་པས་བྱེད་པར་རྩོམ་པའོ། །འཕྲིན་ལན་སྐྱེལ་བ་ནི་རང་གིས་བརྡ་ལ་
སོགས་པས་གོ་བར་བྱས་པའམ་རང་ལ་མ་ལྟོས་པར་གཞན་ལ་ཐོས་པས་ཀྱང་འགྲུབ་བོ།
།བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ནི་སྤྲད་པའི་དོན་དུ་མཐུན་པ་སྒྲུབ་འདོད་རྒྱུན་
མ་ཆད་པའོ། །མཐར་ཐུག་དེའི་དབང་གིས་ལམ་དང་ཡན་ལག་ཕྲད་པའོ། །ལྟུང་བ་སྐྱེད་
པའི་གོ་རིམ་ནི་སྦྱོར་བའི་སྦྱོར་བའི་བར་གོང་དང་འདྲ་ལ། སྦྱོར་བ་ལ་འཕྲིན་གསུམ་པོ་རེ་
རེ་ལ་ལྟོས་པའི་སྦོམ་པོ་ཐ་དད་པ་གསུམ་འབྱུང་ངོ༌། །མཐར་ཐུག་ལ་སྤྲད་བྱ་ཟུང་གཅིག་
དགེ་སློང་དུ་མས་སྤྲོད་པ་ལ་དགེ་སློང་རེ་རེ་ལ་ལྷག་མར་འགྱུར་ལ། སྤྲད་བྱ་དུ་མ་དགེ་སློང་
གཅིག་གིས་སྤྲོད་པ་ལ་སྤྲད་བྱ་ཟུང་དེ་སྙེད་ལ་ལྟོས་པའི་ལྷག་མར་འགྱུར་རོ། །དེ་དག་ལས་
གཞིའི་ཡན་ལག་མ་ཚང་བ་ཆུང་མ་དམ་པ་གསུམ་རྡེའུ་གསུམ་གཏོར་བ་དང་ཆོ་ག་བཏང་
བ་གང་རུང་གིས་འཐབ་མོ་བྱས་པ་དང་། མངལ་དུ་མ་ཞུགས་པ་དང༌། ཞུགས་པ་ཙམ་
དང༌། བརྟུལ་ཞུགས་ལ་གནས་པས་འཁྲིག་པ་མི་བསྟེན་པར་ངེས་པ་དང༌། མོའི་དབང་
པོ་མེད་པས་བསྟེན་མི་རུང་དང་། རིན་གྱིས་ཉོས་ཟིན་པ་དང་། མཐུན་པ་ཐོབ་ཟིན་པ་དང་།
སྔར་ཆུང་མར་བྱིན་པ་ལས་ཕྱིས་མི་སྟེར་བ་སྤྲད་པ་དང༌། རང་གི་ཆེད་དུ་སྨྱན་བྱེད་པ་དང་།
ཀུན་སློང་གི་ཡན་ལག་མ་ཚང་བ་དགེ་འདུན་གྱི་ཆོས་སྟོན་དང༌། ཁྱིམ་དང་ནོར་གྱི་བདག་
པོ་ལ་སོགས་པའི་ཕྱིར་དུ་འཕྲིན་བྱས་ཏེ་བོས་པའི་དབང་གིས་ཕྲད་པ་དང་། སྦྱོར་བའི་ཡན་
ལག་མ་ཚང་བ་འཁྲིག་པ་སྤྲད་པའི་ཕྱིར་དུས་བྱས་པ་སྟོན་པ་དང༌། འཐབ་ཀྲོལ་གྱིས་བུད་
མེད་འཕྲོག་པའི་འཕྲིན་བྱེད་པ་དང༌། ཆུང་མའམ་བུད་མེད་ཆེ་གེ་མོ་ཉོས་ཤིག་ཅེས་ཟེར་
བ་རྣམས་ལ་སྦོམ་པོའོ། སྤྲད་བྱ་དང་དེ་གཉིས་ཀྱི་བདག་པོ་ལས་གཞན་ལ་འཕྲིན་ནོད་པ་
དང་སྐྱེལ་བ་སོགས་བྱེད་པ་དང་། ཆུང་མ་དམ་པ་གསུམ་ཚིག་རྩུབ་པོ་སྨྲ་བ་སོགས་ཀྱིས་
འཐབ་མོ་བྱས་པའི་གནས་སྐབས་དང༌། འཐབ་མོ་བྱས་མ་ཐག་དང་། དུམ་པ་བཅད་པའི་
འཐབ་མོ་བྱས་པ་སྤྲོད་པ་དང༌། ཅིའི་ཕྱིར་ཁྱིའུ་འདི་དང་བུ་མོ་འདི་མི་སྤྲད་ཅེས་སོགས་ཟེར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 60 །
བ་དང་། མིང་མ་སྨོས་པར་བུད་མེད་ཉོས་ཤིག་ཅེས་ཟེར་བ་ཙམ་དང༌། སྐྱེས་པ་དང་བུད་
མེད་བརྡ་བྱས་པ་དྲིས་པ་ན་རྙེད་མོད་ཅེས་ཟེར་བ་རྣམས་ཉེས་བྱས་སོ། །དེ་ལས་སེམས་
སྲུང་ཚུལ་ནི་མི་ཚངས་སྤྱོད་སྲུང་ཚུལ་དུ་འདུས་སོ། །གཉིས་པ་ཕྱི་ལོངས་སྤྱོད་ལ་ཆགས་
པའི་ལྷག་མ་ལ་ལྟུང་བ་ངོས་གཟུང་། དེ་ལས་སེམས་སྲུང་ཚུལ་གཉིས། དང་པོ་ལ་ལྟུང་
བ་རྣམ་གཞག་དང་། བསླབ་བྱའི་ཉེས་བྱས་གཉིས་དང་པོ་ལ་ཁང་པ་དང་ཁང་ཆེན་གཉིས་
ལས་ཁང་པའི་ལྷག་མ་ལ་བཞི་ལས། གཞིའི་ཡན་ལག་ལ་གང་དུ་བརྩིག་པའི་གནས་ནི་རང་
ངམ་བསྐོས་པས་ངག་མཚན་ཉིད་ལྔ་ལྡན་གྱིས་གཞན་ལས་བཙལ་བ་དང་། གྲོག་སྦུར་སོགས་
ལ་གནོད་པའི་གཞི་མི་རུང་བ་དང་། གཞན་དང་རྩོད་པ་དང་བཅས་པའི་གནས་དང་། རྩིག་
པའི་ཕྱི་རོལ་འདོམ་གང་ཚུན་ཆད་དུ་ཆུ་ཀླུང་ངམ་ངམ་གྲོག་གམ། ཁྲོན་པ་སོགས་ཡོད་པས་
བརྩམ་དུ་མི་རུང་བ་སྟེ་དེ་གསུམ་ཚང་བའི་གཞི་མ་དག་པ་དགེ་འདུན་ལ་མ་བསྟན་པའོ། །གང་
གིས་བརྩིག་པའི་ཡོ་བྱད་ནི་རང་ངམ་རང་གིས་འཚོལ་བར་རྗེས་སུ་གནང་བའི་གང་ཟག་གིས་
གཞན་ལ་བསླངས་པའོ། །གང་བརྩིག་པའི་གནས་ནི་གནས་ཀྱི་ངོ་བོར་གྲུབ་པ། སྤྱོད་ལམ་
བཞི་ཤོང་བ། ནང་གི་སྲིད་དུ་ཁྲུ་བཅོ་བརྒྱད་ཞེང་དུ་ཁྲུ་ཕྱེད་དང་བཅུ་གཅིག་ལས་ཁྲུ་ཕྱེད་
ཡན་ཆད་ཀྱིས་ལྷག་པ། སྔར་ཚད་ལ་གནོད་པའི་བཟོའི་རྩོམ་པ་མ་བྱས་པའོ། །བསམ་པ་
ལ་འདུ་ཤེས་མ་འཁྲུལ་ཞིང་ཀུན་སློང་ནི་དཀོན་མཆོག་གི་དོན་མ་ཡིན་ཞིང་བདག་པོ་གཅིག་
གི་དོན་དུ་རྩིག་འདོད་རྒྱུན་མ་ཆད་པའོ། །སྦྱོར་བ་ནི་རང་དགའ་འམ་གཞན་གྱིས་བསྐོས་
པ་གང་རུང་གིས་རང་གིས་རྩིག་པའམ་གཞན་རྩིག་ཏུ་འཇུག་པར་རྩོམ་པའོ། །བསྐོས་པ་
དེས་བརྩིག་པའི་གནས་ལ་སོགས་པ་ཇི་སྐད་བསྒོ་བ་བཞིན་མི་བྱེད་པ་ལ་ལུས་ངག་གིས་དང་
དུ་ལེན་པ་དེས་ཀྱང་ལྷག་མར་འགྱུར་རོ། །མཐར་ཐུག་དེའི་རྐྱེན་གྱིས་ཐོག་བཀབ་ཅིང་བསྐོར་
བ་ཡོངས་སུ་རྫོགས་པའོ། །དེ་དག་ལས་གཞིའི་ཡན་ལག་མ་ཚང་བ་གང་ཟག་གཉིས་སམ་
གསུམ་གྱི་དོན་དུ་རྩིག་པ་དང་། གཞན་དབང་བའི་སར་དེ་ཉིད་ཀྱི་དོན་དུ་དེ་ལ་མ་དྲིས་པར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 61 །
རྩིག་པ་དང་། གཞན་གྱིས་ཁང་པ་བྱས་པའི་འཕྲོ་ཟིན་པར་བྱེད་པ་དང་། ཡོ་བྱེད་མ་བཙལ་
བར་རྩིག་པ་དང་། གཞི་མ་དག་པ་གསུམ་གའམ་གང་རུང་མ་ཚང་བ་དང༌། དགེ་འདུན་
ལས་གནང་བ་མ་ཐོབ་པར་རྩིག་པ་དང་། མཐར་ཐུག་གི་ཡན་ལག་མ་ཚང་བ་ཐོག་མེད་
པའི་གནས་ཚིག་པ་རྣམས་ལ་དཀོན་མཆོག་དང་བདག་པོ་བཞིར་ལོངས་ཀྱི་དོན་མ་ཡིན་ཞིང་
བཙལ་བ་དང་ཚད་ལྷག་པ་གཉི་གའམ་གང་རུང་ཚང་ན་སྦོམ་པོ་དང་། ཡན་ལག་གཞན་
ཐམས་ཅད་མེད་ཀྱང་བཙལ་བ་དང་ཚད་ལྷག་གང་རུང་གཅིག་ཚང་བ་ལ་ཡང་སྦོམ་པོའོ།
།བཙལ་བ་དང་ཚད་ལྷག་གང་ཡང་མེད་ན་ཡན་ལག་གཞན་ཐམས་ཅད་ཚང་ཡང་ཉེས་བྱས་
སོ། །གཉིས་པ་ཁང་ཆེན་གྱི་ལྷག་མ་ལ་བཞི་ལས། གཞིའི་ཡན་ལག་ལ་གང་དུ་བརྩིག་པའི་
གཞི་ནི་གཞི་མ་དག་པ་གསུམ་དང་ལྡན་པའོ། །གང་བརྩིག་པའི་གནས་ནི་ཚད་ལྷག་མ་གཏོགས་
པ་ཁང་པ་དང་འདྲའོ། །བསམ་པ་ལ་འདུ་ཤེས་མ་འཁྲུལ་ཞིང༌། ཀུན་སློང་ནི་དཀོན་མཆོག་
དང་བདག་པོ་བཞིར་ལོངས་ཀྱི་དོན་དུ་བྱེད་འདོད་རྒྱུན་མ་ཆད་པའོ། །སྦྱོར་བ་དང་མཐར་
ཐུག་ཁང་པའི་སྐབས་བཞིན་ནོ། །དེ་དག་ལས་གཞིའི་ཡན་ལག་མ་ཚང་བ་དཀོན་མཆོག་
དང་བདག་པོ་བཞིར་ལོངས་གང་རུང་གི་དོན་གཞན་གྱིས་བཙུག་ལག་ཁང་བྱས་པའི་འཕྲོ་
ཟིན་པར་བྱེད་པ་དང་། ཀུན་སློང་གི་ཡན་ལག་མ་ཚང་བ་དཀོན་མཆོག་དང་བདག་པོ་གཉིས་
སམ་གསུམ་གྱི་དོན་དུ་རྩིག་པ་དང་། དཀོན་མཆོག་གི་དོན་མ་ཡིན་པར་བདག་པོ་བཞིར་
ལོངས་ཀྱིས་དོན་དུ་བདག་པོ་དེ་ཉིད་དབང་བའི་སར་དེ་ལ་མ་དྲིས་པར་རྩིག་པ་དང༌། མཐར་
ཐུག་གི་ཡན་ལག་མ་ཚང་བ་དཀོན་མཆོག་དང་བདག་པོ་བཞིར་ལོངས་གཉི་གའམ་གང་རུང་
གི་དོན་དུ་ཐོག་མེད་པའི་གནས་རྩིག་པ་རྣམས་ལ་གཞི་མ་དག་པ་གསུམ་གའམ་གང་རུང་ཚང་
ན་སྦོམ་པོར་འགྱུར་ལ་གཞི་མ་དག་པ་གསུམ་གང་ཡང་མ་ཚང་ན་ཡན་ལག་གཞན་ཐམས་
ཅད་ཚང་ཡང་ཉེས་བྱས་སོ། །གཉིས་པ་བསླབ་བྱའི་ཉེས་བྱས་ནི། གཞི་དག་པར་ཁང་པ་
དང་ཁང་ཆེན་གྱི་གནང་བ་གསོལ་བའི་འོག་ཏུ་སྒྲུབ་པར་ནུས་བཞིན་དུ་མི་བྱེད་པའོ། །གཉིས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 62
པ་དེ་ལས་སེམས་སྲུང་ཚུལ་ནི། ས་གཞི་དང་ཡོ་བྱད་བཙལ་བ་དང་། གཞི་མ་དག་པ་དང༌།
དག་ཀྱང་གནང་བ་མ་ཐོབ་པ་དང་། གནང་བ་ཐོབ་ཀྱང་ཚད་ལས་ལྷག་པ་བྱེད་འདོད་དང་།
གནང་བ་ཐོབ་པའི་འོག་ཏུ་མི་བྱེད་པ་རྣམས་འགོག་པའོ། །གཉིས་པ་གནོད་པས་ཀུན་ནས་
བསླང་བའི་ལྷག་མ་ལ་དངོས་གཞི་དངན་སྨད་གཉིས། དང་པོ་ལ་གཞི་མེད་བག་ཙམ་གཉིས།
དང་པོ་ལ་བཞི་ལས་གཞིའི་ཡན་ལག་ལ་གང་ལ་སྐུར་པ་གདབ་པའི་ཡུལ་ནི་མཚན་དང་ལྟ་
བ་མཐུན་པ་ཡིན་ན་བསྙེན་རྫོགས་སྡོམ་པ་གསོར་རུང་ཡན་ཆད་དང་། མི་མཐུན་པ་ཡིན་
ན་རྣམ་པར་དག་པ་དང་། སྨྲ་ཤེས་དོན་གོ་བསམ་པ་རང་བཞིན་དུ་གནས་པ་སྟེ་ཐ་སྙད་གསུམ་
ལྡན་དང་། ལུས་ཐ་མལ་དུ་གནས་པ་དང༌། རང་ལས་རྒྱུད་ཐ་དད་པའི། །གང་ལ་གོ་
བར་བྱ་བའི་ཡུལ་ནི་སྐུར་པ་གདབ་པ་དེ་ཉིད་དམ་གཞན་གང་ཡང་རུང་བ་ཐ་སྙད་ལྔ་དང་
ལྡན་པ་ལུས་ཐ་མལ་དུ་གནས་པ་རང་ལས་རྒྱུད་ཐ་དད་པའོ། །གང་གིས་སྐུར་པ་གདབ་པའི་
དངོས་པོ་ནི་ཕམ་པ་ཡིན་ནོ། །བསམ་པ་ལ་འདུ་ཤེས་ནི་ཕམ་པ་བྱུང་བ་དང་མ་འབྱུང་བ་
གཉི་ག་དེ་ལྟར་འདུ་ཤེས་པ་ཡོད་མེད་འདྲ་ཞིང་། ཀུན་སློང་ཉམས་པར་འདུན་པས་སྐུར་
པ་འདེབས་འདོད་རྒྱུན་མ་ཆད་པའོ། །སྦྱོར་བ་ནི་ངག་མཚན་ཉིད་ལྔ་ལྡན་གྱིས་དགེ་སློང་
ཆེ་གེ་མོས་མི་ཚངས་པར་སྤྱོད་པའི་ཕམ་པ་བྱས་སོ་ཞེས་སོགས་སྐུར་པ་གདབ་པའི་མིང་ནས་
སྨོས་ཏེ་བྱེད་པ་པོ་དང་བྱ་བ་སྦྱར་ནས་སྐུར་པ་འདེབས་པར་རྩོམ་པའོ། །མཐར་ཐུག་ནི་སྨྲ་
བའི་ཡུལ་གྱིས་དོན་གོ་བའོ། །གཉིས་པ་བག་ཙམ་གྱི་ལྷག་མ་ལ་གཞི་དང་བསམ་པ་མཐར་
ཐུག་གི་ཡན་ལག་རྣམས་གོང་དང་འདྲ་ཞིང་སྦྱོར་བ་ནི་དགེ་སློང་འདི་དང་བུད་མེད་འདི་མཐོང་
ངོ༌། །མི་ཚངས་པར་སྤྱོད་པ་མཐོང་ངོ༌། ཞེས་སོགས་བྱེད་པ་པོ་དང་བྱ་བ་མ་སྦྱར་བར་
ངག་མཚན་ཉིད་ལྔ་ལྡན་གྱིས་སྐུར་པ་འདེབས་པར་རྩོམ་པའོ། །གཞི་མེད་བག་ཙམ་གཉི་
ག་ལ་མཐོང་ཐོས་དོགས་གསུམ་གྱི་གཞི་ཡོད་ཀྱང་གང་གིས་གླེངས་པ་དེའི་གཞི་མེད་བཞིན་
དུ་གླེང་བ་དང་། སྔར་མཐོང་ཐོས་དོགས་གསུམ་གྱི་གཞི་ཡོད་ཀྱང་བརྗེད་ནས་གསུམ་གྱིས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 63 ་ ་ ་ ་ ་
སྐུར་པ་འདེབས་པ་རྣམས་ལ་ཡང་ལྷག་མར་འགྱུར་ཏེ་ལུང་ལས་མཐོང་ཐོས་དོགས་པ་གསུམ་
མེད་པ་ལ་འདུ་ཤེས་བསྒྱུར་ཏེ་མཐོང་ཐོས་དོགས་གསུམ་གྱིས་སྐུར་པ་འདེབས་པ་གསུམ་དང་།
སྔར་མཐོང་ཐོས་དོགས་པ་གསུམ་ཡོད་ཀྱང་བརྗེད་ནས་མཐོང་ཐོས་དོགས་སུམ་གྱི་སྐུར་པ་
བཏབ་པ་གསུམ་དང༌། ཐོས་པ་ལ་ཡིད་ཆེས་ནས་དང་མ་ཆེས་པར་མཐོང་ངོ་ཞེས་པ་གཉིས་
དང༌། ཐོས་པ་ལ་དོགས་པ་དང་མི་དོགས་པར་མཐོང་ངོ་ཞེས་པ་གཉིས་དང༌། དོགས་པ་
དོགས་པ་ན་མཐོང་ངོ་ཞེས་སྐུར་པ་འདེབས་པ་སྟེ་མ་དག་པ་ལ་སྐུར་པ་འདེབས་པའི་གཞི་
བཅུ་གཅིག་གསུངས་པའི་ཕྱིར་རོ། །གཉིས་པ་ན་སྨད་ནི། ཟག་བྱེད་ལ་བསམས་ནས་མ་
ནིང་མོ་སྦུབས་མེད་པ་ལ་མི་ཚངས་པར་སྤྱོད་དོ་ཞེས་དགེ་སློང་ལ་སྐུར་པ་འདེབས་པ་དང་།
མ་ནིང་ཕོ་དང་ལྷན་ཅིག་མི་ཚངས་པར་སྤྱོད་དོ་ཞེས་དགེ་སློང་མ་ལ་སྐུར་པ་འདེབས་པ་དང་།
སྐུར་པ་གདབ་བྱའི་མིང་མ་སྨོས་པར་སྐུར་པ་འདེབས་པ་རྣམས་ལ་སྦོམ་པོ་དང་། དེ་བཞིན་
གཤེགས་པ་ལ་ངན་སེམས་ཀྱིས་ཁྲག་ཕྱུང་པ་དང་དགེ་འདུན་གྱི་དབྱེན་བྱེད་པའི་མཚམས་
མེད་ཀྱི་སྐུར་པ་འདེབས་པ་དང་། སྐུར་བ་གདབ་བྱའི་མིང་མ་སྨོས་སོ་ཞེས་སོགས་གཞོགས་
སྨོས་ཀྱིས་སྐུར་པ་འདེབས་པ་རྣམས་ལ་ཉེས་བྱས་སོ། །གསུམ་པ་བསྒོ་བ་ལས་གྱུར་པ་ལ་
ལྟུང་བ་ངོས་གཟུང་། དེ་ལས་སེམས་སྲུང་ཚུལ་གཉིས། དང་པོ་ལ་དངོས་གཞི་དང༌། ན་
སྨད་གཉིས། དང་པོ་ལ་བཞིའི་དང་པོ་དགེ་འདུན་དབྱེན་གྱི་ལྷག་མ་ལ་གཞི་ལས་གཞིའི་ཡན་
ལག་ལ་གནས་ནི་མཚམས་ཀྱི་ནང་ཡིན་པ། དུས་ནི་བསྟན་པ་ལ་སྐྱོན་བྱུང་བ། ཡུལ་ཁ་
སྐོང་དུ་འོས་པ་བརྒྱད་ཡན་ཆད་དུ་ཚང་བ། དངོས་པོ་ནི་ཆོས་མ་ཡིན་པའི་ལྟ་བས་འབྱེད་
པའོ། །རྟེན་ཁ་སྐོང་དུ་འོས་པའོ། །བསམ་པ་ལ་གཉིས་ལས་འདུ་ཤེས་མ་འཁྲུལ་ཞིང་ཀུན་
སློང་ན་དབྱེན་ལ་ཞུགས་པ་དགེ་འདུན་གྱིས་བཟློག་པ་ན་མི་གཏོང་བར་འདོད་པ་རྒྱུན་མ་ཆད་
པའོ། །སྦྱོར་བ་ནི་བཞམས་བསྒོ་བ་དང་ལས་ཆོས་ལྡན་གྱིས་བཟློག་ཀྱང་མི་གཏོང་བར་རྩོམ་
པའོ། །མཐར་ཐུག་ནི་བརྗོད་པ་གསུམ་པའི་མཐའ་ལ་མི་གཏོང་བའོ། །གཉིས་པ་རྗེས་སུ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 64 །
ཕྱོགས་པའི་ལྷག་མ་ལ་བཞི་ལས་གཞིའི་ཡན་ལག་ལ་རྟེན་ནི་བསྙེན་རྫོགས་ཀྱི་སྡོམ་པ་དག་
པ། འབྱེད་པ་པོ་དང་ལྟ་བ་དང་མཚན་མཐུན། ཐ་སྙད་གསུམ་དང་ལྡན། ལུས་ཐ་མལ་
དུ་གནས་པའོ། །བསམ་པ་འདུ་ཤེས་མ་འཁྲུལ་ཞིང་ཀུན་སློང་དབྱེན་གྱི་གྲོགས་བྱེད་པ་ལ་
ཞུགས་པ་བཟློག་ཀྱང་མི་གཏོང་བར་འདོད་པ་རྒྱུན་མ་ཆད་པའོ། །སྦྱོར་བ་ནི་ལྷག་མ་སྐྱེད་
ནུས་ཀྱི་དབྱེན་གྱི་གྲོགས་ལ་ཞུགས་པ་བཞམས་བསྒོ་སོགས་ཀྱིས་བཟློག་ཀྱང་མི་གཏོང་བར་
རྩོམ་པའོ། །མཐར་ཐུག་ནི་སྔར་བཞིན་ནོ། །གསུམ་པ་ཁྱིམ་སུན་འབྱིན་པའི་ལྷག་མ་ལ་
བཞི་ལས་གཞིའི་ཡན་ལག་གང་སུན་འབྱིན་པའི་ཡུལ་ནི་རབ་བྱུང་གི་རྟགས་སྡོམ་གང་དང་
ཡང་མི་ལྡན་པའི་ཁྱིམ་པའོ། །གང་གིས་སུན་འབྱིན་པའི་དངོས་པོ་ནི་རང་གི་ཚུལ་ཁྲིམས་
དང་འགལ་བ་དང་གཞན་གྱི་ཉེས་པ་བསྒྲགས་པའོ། །གང་ལ་སྐུར་པ་གདབ་པའི་ཡུལ་ནི་
བསྙེན་པར་རྫོགས་པའི་སྡོམ་པ་དག་པ་ལྟ་བ་དང་མཚན་མཐུན་ཐ་སྙད་གསུམ་ལྡན་ལུས་ཐ་
མལ་དུ་གནས་པ། རང་ལས་ཐ་དད་པ་སྟེ་དགེ་སློང་ཆོས་དྲུག་ལྡན་ཚོགས་སུ་ལོངས་པ།
རང་སྐྱོད་པ་ལ་ཆོས་དང་ལྡན་པར་ཞུགས་པའོ། །གང་ལ་གོ་བར་བྱ་བའི་ཡུལ་ནི་ཐ་སྙད་
ལྔ་དང་ལྡན་པ། ལུས་ཐ་མལ་དུ་གནས་པ། བདག་ལས་ཐ་དད་པའོ། །རྟེན་ནི་བསྐྲད་པ་
ནན་ཏུར་བྱས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་སྐྲོད་པ་པོའི་དགེ་
འདུན་ལ་སྐུར་པ་འདེབས་པ་བཟློག་ཀྱང་མི་གཏོང་བར་འདོད་པ་རྒྱུན་མ་ཆད་པའོ། །སྦྱོར་
བ་ནི་ཁྱིམ་སུན་འབྱིན་པ་ལ་དགེ་འདུན་གྱིས་བསྐྱེད་ལས་བྱས་པའི་ཚེ་སྐུར་པ་འདེབས་པར་
ཞུགས་པ་ལ་བཟློག་ཀྱང་མི་གཏོང་བར་རྩོམ་པའོ། །མཐར་ཐུག་ནི་སྔར་བཞིན་ནོ། །བཞི་
པ་བཀའ་བློ་མི་བདེ་བའི་ལྷག་མ་ལ་བཞི་ལས་གཞིའི་ཡན་ལག་ལ་གླེང་བ་དང་དུ་མི་ལེན་པའི་
ཡུལ་ནི་དགེ་སློང་མཐའ་དག་གོ །གང་ལ་གོ་བར་བྱ་བའི་ཡུལ་ནི་རང་ལ་གླེང་བ་པོ་ཡིན་
ནོ། །རྟེན་ནི་གླེང་དྲན་བྱས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་བཀའ་
བློ་མི་བདེ་བའི་ཚིག་སྨྲ་བ་བཟློག་ཀྱང་མི་གཏོང་བར་འདོད་པ་རྒྱུན་མ་ཆད་པའོ། །སྦྱོར་བ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 65 |
།
ནི་བཀའ་བློ་མི་བདེ་བ་ལ་ཞུགས་པ་བཟློག་ཀྱང་མི་གཏོང་བར་རྩོམ་པའོ། །མཐར་ཐུག་གོང་
དང་འདྲའོ། །ན་སྨད་ནི་ལྷག་མ་བཞི་པོ་དེའི་སྦྱོར་བ་ལ་ཞུགས་པ་ན་བཞམས་ཏེ་བསྒོ་བ་དང་།
གསོལ་བ་དང་བརྗོད་པ་དང་པོ་དང་གཉིས་པ་རྣམས་ཀྱི་མཐའ་དང་། བརྗོད་པ་གསུམ་པའི་
མཐའ་ལ་མ་བཏང་བའི་ལྷག་མའི་སྔ་རོལ་རྣམས་སུ་སྦོམ་པོ་རེ་རེར་འགྱུར་རོ། །གཞན་
གྱི་འཁོར་ཁ་འདྲེན་པ་དང་། གནས་པ་ཆད་པས་བཅད་པ་དགེ་སློང་གཞན་གྱིས་སྡུད་པ་
དང༌། དགེ་འདུན་འདུས་པ་ན་ཆོས་མ་ཡིན་པ་ཆོས་སུ་དང་ཆོས་ཆོས་མ་ཡིན་པར་སྟོན་
པ་དང་། མཚམས་ནང་དུ་ལས་ལ་དབང་བའི་དགེ་སློང་ཡོད་པར་ཤེས་པའམ་དོགས་བཞིན་
དུ་ཐ་དད་དུ་འདོད་པས་ལས་བྱེད་པ་དང་། འདིས་དག་པ་དང་གྲོལ་བ་འཐོབ་སྙམ་པའི་བསམ་
པས་མི་སྨྲ་བའི་ཡི་དམ་བྱེད་པ་དང་། གཅེར་བུ་དང་སྐྲ་ལས་བྱས་པ་དང་འུག་པའི་རྒྱལ་
མཚན་འཆང་བ་དང་། མི་འཆགས་པར་ཤེས་བཞིན་དུ་དབྱེན་དང་གནས་དབྱུང་བྱེད་པ་
དང་། ཀུན་གྱིས་ཤེས་པ་དང་བསོད་ནམས་ཆེན་པོ་དང་སྡེ་སྣོད་འཛིན་པ་དང་ཐོས་པ་དང་
ཕྱོགས་དང་འཁོར་མང་བ་རྣམས་ལ་ནན་ཏུར་བྱེད་པ་དང་། རིག་སྔགས་སྒྲུབ་པ་ལ་སོགས་
པའི་དོན་དུ་ཤ་རློན་པ་ཟ་བ་རྣམས་ལ་དབྱེན་དུ་གཏོགས་པའི་སྦོམ་པོ་དང༌། དབྱེན་བྱེད་
པ་སོགས་བཞི་ལ་ཞུགས་པ་ཙམ་དང་། ཁྱིམ་སུན་འབྱིན་པ་དང་བཀའ་བློ་མི་བདེ་བ་ལ་བསྐྲད་
པ་དང་གླེང་དྲན་མ་བྱས་པའི་སྔ་རོལ་ཏུ་དགེ་འདུན་ལ་སྐུར་པ་འདེབས་པ་དང་བཀའ་བློ་མི་
བདེ་བའི་ཚིག་བརྗོད་པ་རྣམས་ལ་ཉེས་བྱས་སོ། །བསླབ་བྱའི་ཉེས་བྱས་ནི། དགེ་འདུན་
གྱི་དབྱེན་བྱེད་པ་དང་དེའི་གྲོགས་བྱེད་པ་དང་བསྐྲད་པ་དང་གླེང་དྲན་བྱས་ནས་སྐུར་པ་
འདེབས་པ་དང་བཀའ་བློ་མི་བདེ་བའི་ཚིག་བརྗོད་པ་རྣམས་ལ་བཞམས་བསྒོ་དང་གསོལ་བཞིའི་
ལས་ཀྱིས་མ་བཟློག་པ་དང་། བསྐྲད་པ་དང་གླེང་དྲན་མ་བྱས་པར་སྐུར་པ་འདེབས་པ་དང་།
བཀའ་བློ་མི་བདེ་བའི་ཚིག་བརྗོད་པ་ལ་བཞམས་བསྒོ་སོགས་བྱེད་པ་རྣམས་སོ། །དེ་རྣམས་
ལས་སེམས་སྲུང་ཚུལ་ནི། གཞི་མེད་བག་ཙམ་གཉིས་བསྒོ་གྱུར་དང་པོ་གསུམ་རྣམས་ནི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 66
མི་ཆོས་བླ་མའི་སྲུང་ཚུལ་དུ་འདུས་སོ། །བཀའ་བློ་མི་བདེ་བ་ལས་སེམས་སྲུང་ཚུལ་ནི། ལྟུང་
བ་གླེང་དྲན་བྱས་པ་དང་དུ་མི་ལེན་པར་འདོད་པ་འགོག་པའོ། །ལྟུང་བྱེད་ལ་ཞག་གི་ཚད་
ལས་དང་འབྲེལ་བ་སྤང་བའི་ལྟུང་བྱེད་དང༌། བཤགས་པ་ཙམ་དང་འབྲེལ་བ་ལྟུང་བྱེད་
འབའ་ཞིག་པ་གཉིས། དང་པོ་ལ་གོས་ལ་བརྟེན་པ། ནོར་ལ་བརྟེན་པ། སྣོད་སྤྱད་ལ་བརྟེན་
པ། ཟས་ལ་བརྟེན་པ་དང་བཞི། དང་པོ་ལ་གོས་དངོས་ལ་བརྟེན་པ། སྟན་ལ་བརྟེན་པ།
བལ་ལ་བརྟེན་པ་གསུམ། དང་པོ་ལ་གོས་ཡོད་པ་ལ་ལོག་སྒྲུབ་དང༌། མེད་པ་ཚོལ་བ་གཉིས།
དང་པོ་ལ་འཆང་པ་འཇོག་པ་འབྲལ་བ་གཉིས་འཁྲུར་འཇུག་མཐོ་གང་གི་སྤང་བ་སྟེ་དྲུག་ལས་
དང་པོ་ལ་བཞི་ལས་གཞིའི་ཡན་ལག་ལ་གང་འཆང་བའི་དངོས་པོ་ནི་གོས་ཡིན་པ། རྒྱུའི་
སྒོ་ནས་རུང་བ། ཚད་ལྡན། རང་དབང་ཞིང་གནས་སྐབས་དབང་བྱར་ཡོད་པ། ཁ་སྐོང་
གི་གོས་ལ་རེ་བ་བྱེད་དུ་མི་རུང་བའམ་རུང་ཡང་རེ་བ་མེད་པ། བྱིན་གྱིས་མ་བརླབས་པའམ་
བརླབས་ཀྱང་ཤན་རྗེས་སུ་ཞུགས་པ་དང་བཅས་པ་ཡིན་པའོ། །རྟེན་ནི་སྲ་བརྐྱང་མ་བཏིང་
བའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་དགར་འཆང་འདོད་རྒྱུན་མ་
ཆད་པའོ། །སྦྱོར་བ་རང་སྟོབས་སམ་ཤན་སྟོབས་གང་རུང་གིས་ཞག་བཅུ་བར་མ་ཆད་དུ་
འཆང་བར་རྩོམ་པའོ། །མཐར་ཐུག་རང་ངམ་ཤན་སྟོབས་ཀྱིས་ཞག་བཅུ་འདས་པའོ། །ལྟུང་
བར་འགྱུར་ཚུལ་ནི་འཆང་འབྲལ་འཇོག་པ་གསུམ་དང་ལྷུང་བཟེད་འཆང་བ་དགོན་པ་པའི་
འབྲལ་བ་རས་ཆེན་དང་དབྱར་རྙེད་བཞག་འཕྱིས་གསོག་འཇོག་གི་སྤང་བ་སྟེ་བརྒྱད་པོ་རྣམས་
གནང་ལ་ཚད་བཟུང་ཡིན་པས་སྦྱོར་ལྟུང་མེད་ལ། གོས་དང་ལྷུང་བཟེད་ཞག་བཅུ་འཆང་
བ་ཞག་བདུན་པའི་གསོག་འཇོག་གི་སྤང་བ་རྣམས་ལ་ཤན་སྟོབས་ཀྱིས་ལྟུང་བར་འགྱུར་ཚུལ་
ནི། འཆང་བ་ལ་རང་སྟོབས་ཀྱིས་སྤང་བ་སྐྱེད་པའི་དངོས་པོ་དེ་རྙེད་ནས་ཞག་བཅུའི་ནང་
རོལ་ཏུ་གོས་སམ་ལྷུང་བཟེད་དུ་རིགས་མཐུན་པ་གཞན་ཞིག་རྙེད་པ་ལས་བྱིན་གྱིས་མ་བརླབས་
པའམ་འཚོ་བའི་ཡོ་བྱད་དང་མཁོ་བའི་ཡོ་བྱད་ཀྱི་བྱིན་རླབས་བྱས་ཀྱང་གཞན་ལ་བསྔོ་བ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ།
67
དང༌། རྣམ་བརྟག་མ་བྱས་པར་འཆང་ན་སྔ་མས་ཞག་བཅུ་འདས་པ་ན་ཕྱི་མ་ལ་ཡང་ཤན་
སྟོབས་ཀྱིས་སྤང་བར་འགྱུར་ལ། དེ་ཡང་བྱིན་གྱིས་མ་བརླབས་པ་ལ་ཤན་འབྱུང་བ་ལ་ནི་
ཤན་རྡེག་བྱེད་ལས་ཞག་གཅིག་གི་འོག་ཏུ་རྙེད་པ་དགོས་ལ། བྱིན་རླབས་ཅན་ནི་རྡེག་བྱེད་
དང་མཉམ་དུ་རྙེད་པ་ལ་ཡང་ཤན་འབྱུང་ངོ༌། །ཟླ་བར་འཇོག་པ་ལ་ནི་བྱིན་གྱིས་མ་བརླབས་
པས་བྱིན་གྱིས་མ་བརླབས་པ་ཉིད་ལ་རྡེག་པའི་ཚུལ་སྦྱར་ཏེ་ཤེས་པར་བྱའོ། །ཞག་བདུན་
པའི་གསོག་འཇོག་གི་སྤང་བ་ལ་ནི་བརྡེག་བྱ་རྡེག་བྱེད་གཉི་ག་ཞག་བདུན་པའི་བྱིན་རླབས་
ཅན་དང་བརྡེག་བྱ་ཞག་གཅིག་གིས་ཕྱིས་རྙེད་པ་དགོས་ཤིང་རྡེག་བྱེད་བུ་རམ་ཡིན་ན་བརྡེག་
བྱ་ཡང་བུ་རམ་ལྟ་བུ་ནང་ཚན་གྱི་རིགས་མཐུན་པ་དགོས་སོ། །དེ་དག་ལས་གཞིའི་ཡན་
ལག་མ་ཚང་བ་ཁྲུ་གང་དུ་མ་ལོངས་པ་རེ་བ་མེད་པར་འཆང་བ་དང༌། འཁོར་གསུམ་གྱི་
ཕྱེད་མི་ཁེབས་པ་དང་རྒྱ་མི་རུང་བ་རྔ་བལ་ལས་བྱས་པ་སོགས་ལ་རེ་བ་མི་འཆགས་པས་
རེ་བ་དང་བཅས་ཏེ་འཆང་བ་ལ་ཡང་ཞག་བཅུ་འཆང་བའི་ཉེས་བྱས་སོ། །དྲེའུ་རྔོག་ལ་སོགས་
པ་ལ་ཡང་རེ་བ་མི་འཆགས་པས་ཞག་བཅུ་འཆང་བའི་ལྟུང་བར་འགྱུར་རོ། །གཉིས་པ་ཟླ་
བར་འཇོག་པའི་སྤང་བ་ལ་ལྟུང་བ་རྣམ་གཞག་དང་བསླབ་བྱའི་ཉེས་བྱས་གཉིས། དང་པོ་
ལ་བཞི་ལས་གཞིའི་ཡན་ལག་ལ་གང་འཇོག་པའི་དངོས་པོ་ནི་གོས་ཡིན་པ། རྒྱུའི་སྒོ་ནས་
རུང་བ། ཁྲུ་གང་དུ་ལོངས་ཤིང་འཁོར་གསུམ་ཁེབས་པ་ལས་ཆུང་བ། རང་དབང་ཞིང་
གནས་སྐབས་དབང་བྱར་ཡོད་པ། ཁ་བསྐང་གི་གོས་ལ་རེ་བ་དང་བཅས་པ། བྱིན་གྱིས་
མ་བརླབས་པའོ། རྟེན་ནི་སྲ་བརྐྱང་མ་བཏིང་བ་ཆོས་གོས་མ་ཚང་བའོ། །བསམ་པ་ལ་
འདུ་ཤེས་མ་འཁྲུལ་ཞིང་ཀུན་སློང་རང་དགར་རང་དོན་དུ་འཆང་འདོད་རྒྱུན་མ་ཆད་པའོ།
སྦྱོར་བ་རང་ངམ་ཤན་སྟོབས་ཀྱིས་ཞག་སུམ་ཅུ་བར་མ་ཆད་དུ་འཇོག་པར་རྩོམ་པའོ། །མཐར་
ཐུག་དེའི་དབང་གིས་རང་ངམ་ཤན་སྟོབས་ཀྱིས་ཞག་སུམ་ཅུ་འདས་པའོ། །ཁྲུ་གང་ལས་
ཆུང་ཞིང་རེ་བ་འཆགས་རུང་ཞིག་རེ་བ་དང་བཅས་ཏེ་འཆང་ན་ཟླ་བ་འདས་པའི་ཚེ་ཉེས་བྱས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 68
སོ། །གཉིས་པ་བསླབ་བྱའི་ཉེས་བྱས་ནི། སྣམ་སྦྱར་དང་གདིང་བ་གསར་པ་ལ་ཉིས་རིམ་
དང་བླ་གོས་དང་མཐང་གོས་ཆིག་རྐྱང་དུ་མ་བྱས་པ་དང་། དུས་ཚིགས་སུ་སྦྱང་བ་ལ་རིམ་
པ་དེ་རྣམས་ལས་ཉིས་འགྱུར་དུ་མ་བྱས་པ་དང༌། རིམ་པ་དེ་དག་ལས་ལྷག་པར་བྱས་པ་
དང་། རིམ་པ་དེ་དག་ལ་བྱི་དོར་སོགས་བྱེད་པའི་ཚེ་འདི་ཉིད་དུ་སྦྱར་བར་བྱའོ་སྙམ་པའི་
བློ་མ་བསྐྱེད་པར་ཕོག་པ་དང་། སྣམ་སྦྱར་གྱི་སྣམ་ཕྲན་དགུ་མ་ལོངས་པ་དང་། ཉི་ཤུ་རྩ་
ལྔ་ལས་ལྷག་པ་དང་། སྣམ་ཕྲན་བཅུ་པ་སོགས་སུ་བྱས་པ་དང་། སྣམ་ཕྲན་དགུ་པ་བཅུ་
གཅིག་པ་བཅུ་གསུམ་པ་རྣམས་ལ་གླེགས་བུ་བྱེད་དང་གསུམ་པ་དང༌། སྣམ་ཕྲན་བཅོ་ལྟ་ ་
པ་བཅུ་བདུན་པ་བཅུ་དགུ་པ་རྣམས་ལ་གླེགས་བུ་ཕྱེད་དང་བཞི་པ་དང༌། སྣམ་ཕྲན་ཉེར་
གཅིག་པ་ཉེར་གསུམ་པ་ཉེར་ལྔ་པ་རྣམས་ལ་གླེགས་བུ་བྱེད་དང་ལྔ་པ་རྣམས་མ་བྱས་པ་དང་།
སྣམ་ཕྲན་གླེགས་བུ་དང་བཅས་པའི་ཆོས་གོས་གསུམ་ལ་སྲིད་དུ་ཁྲུ་ལྔ་ཞེང་དུ་ཁྲུ་གསུམ་ལས་
ལྷག་པར་བྱས་པ་དང་། ཕྱེད་དང་ལྔ་དང་ཕྱེད་དང་གསུམ་ལས་ཆུང་བ་བྱས་པ་དང༌། སྣམ་
ཕྲན་གླེགས་སུ་མེད་པའི་བླ་གོས་ལ་སྲིད་དུ་ཁྲུ་བཅུ་གཉིས་དང་ཞེང་དུ་ཁྲུ་གསུམ་ལས་ལྷག་
མ་དྲས་པ་བྱས་ཀྱང་ཉེས་པ་མེད་ལ་བྱེད་ན་བླ་གོས་ལ་སྣམ་ཕྲན་བདུན་པ་གླེགས་བུ་ཕྱེད་དང་
གསུམ་པ་དང་། མཐང་གོས་ལ་སྣམ་ཕྲན་ལྔ་པ་དང་གླེགས་བུ་བྱེད་དང་གཉིས་པ་བྱའོ། གསུམ་
པ་འབྲལ་བའི་སྤང་བ་ལ་ལྟུང་བ་རྣམ་གཞག་དང་བསླབ་བྱའི་ཉེས་བྱས་གཉིས། དང་པོ་ལ་
བཞི་ལས་གཞིའི་ཡན་ལག་ལ་གང་དང་འབྲལ་བའི་དངོས་པོ་ནི་ཆོས་གོས་གསུམ་གང་རུང་
ཚད་ལྡན་དངོས་ཀྱི་བྱིན་རླབས་དང་ལྡན་པ། དགོན་པ་པས་འཇིགས་པ་དང་བཅས་པའི་
ཚེ་གནས་གཞན་དུ་བཞག་པའི་སྣམ་སྦྱར་མ་ཡིན་པའོ། །གནས་ནི་ཆོས་གོས་ཀྱི་གནས་ཉེ་
འཁོར་དང་བཅས་པ་ལས་གཞན་ཡིན་པའོ། །གང་གིས་འབྲལ་བའི་རྟེན་ནི་སྲ་བརྐྱང་མ་
བཏིང་བ་སྣམ་སྦྱར་གྱི་ཆ་ནས་མི་འབྲལ་བའི་གནང་བ་མ་ཐོབ་པའོ། །བསམ་པ་ལ་འདུ་ཤེས་
མ་འཁྲུལ་ཞིང་ཀུན་སློང་རང་དགར་འབྲལ་འདོད་རྒྱུན་མ་ཆད་པའོ། །སྦྱོར་བ་འབྲལ་བར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། ་69
རྩོམ་པ། མཐར་ཐུག་ཞག་གཅིག་གི་མཚན་མོ་འདས་པའོ། །གཉིས་པ་བསླབ་བྱ་ནི་ཉི་
མ་དེ་ཉིད་ལ་ཕྱིར་འོང་བའི་བསམ་པ་མེད་པར་གདིང་བ་བཞག་སྟེ་འགྲོ་བ་དང༌། ཕྱིར་འོང་
བར་བསམས་ཏེ་སོང་བ་ལས་མ་ནུས་ན་གདིང་བ་མ་གཡར་བར་གནས་པ་དང་། མ་རྙེད་
ན་བླ་གོས་ཀྱིས་གནས་མལ་ལ་མ་བསྐྱབས་པ་དང་། དེར་ཡུན་རིང་དུ་ཉལ་བ་དང་། དགེ་
སློང་དང་སྒོ་གླེགས་མེད་པའི་གནས་སུ་རས་ཆེན་འཇོག་པ་དང་། ཆར་བབ་པ་དང་ཆུ་ཀླུང་
གིས་ཆོད་པ་དང་དེ་གཉིས་འབྱུང་བར་དོགས་པ་རྣམས་སུ་འགྲོ་བའི་ཚེ་རས་ཆེན་མ་ཁྱེར་
བ་དང༌། གཞག་པའི་གནས་སུ་དགེ་སློང་དང་སྒོ་གླེགས་ཡོད་པས་རླག་པའི་ཉེས་དམིགས་
མེད་ཅིང་ཁྱེར་བའི་ཚེ་ཆར་འབབ་པ་སོགས་ཀྱིས་ཆུད་ཟ་བའི་ཉེས་དམིགས་ཡོད་པའི་ཚེ་སྣམ་
སྦྱར་ཁྱེར་བ་དང་། གཞག་པའི་གནས་སུ་ཉེས་དམིགས་ཡོད་ཅིང་ཁྱེར་བའི་གནས་སུ་ཉེས་
དམིགས་མེད་པའི་ཚེ་མ་ཁྱེར་བ་དང་། གཉི་གར་ཉེས་དམིགས་ཡོད་པའི་ཚེ་མ་ཁྱེར་བ་དང་།
གཉི་གར་ཉེས་དམིགས་མེད་པའི་ཚེ་གནང་བ་མ་ཐོབ་པ་དང་སྲ་བརྐྱང་མ་བཏིང་བ་རྣམས་
ཀྱིས་སྣམ་སྦྱར་མ་ཁྱེར་བ་དང༌། སྣམ་སྦྱར་བཞག་སྟེ་ཉི་མ་དེ་ཉིད་ལ་ཕྱིར་མི་སླེབ་པའི་གནས་
སུ་འགྲོ་བ་དང་། གནས་གཞན་དུ་སོང་ནས་སྣམ་སྦྱར་ཡོད་པའི་གནས་སུ་ལྡོག་མ་ནུས་པའི་
ཚེ་སྣམ་སྦྱར་གྱི་བྱིན་རླབས་མ་བྱུང་བ་དང་། རྒན་པོ་དང་ནད་པས་སྣམ་སྦྱར་དང་མི་འབྲལ་
བའི་གནང་བ་གསོལ་བའི་ཚེ་མ་བྱིན་པ་རྣམས་ལ་ཉེས་བྱས་སོ། །བཞི་པ་དགོན་པ་པའི་འབྲལ་
སྤང་ལ་བཞི་ལས་གཞིའི་ཡན་ལག་ལ་གང་དང་འབྲལ་བའི་དངོས་པོ་ནི་དགོན་པོ་པའི་གནས་
འཇིགས་པ་དང་བཅས་པའི་དུས་ཀྱི་སྣམ་སྦྱར་བྱིན་རླབས་ཅན་ནོ། །གང་གིས་འབྲལ་བའི་
རྟེན་ནི་དགོན་པ་པའི་ཡི་དམ་དང་ལྡན་ཞིང་སྲ་བརྐྱང་མ་བཏིང་བ་དང་། མི་འབྲལ་བའི་གནང་
བ་མ་ཐོབ་པ་དང་། དགོན་པ་བ་དང་ཆོས་གོས་ཀྱི་གནས་སུ་འོང་བའི་བར་ཆད་དང་མི་ལྡན་
པའོ། །གང་དུ་འབྲལ་བའི་གནས་ནི་ཆོས་གོས་ཡོད་པའི་གནས་དང་དགོན་པ་ལས་གཞན་
ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་དགར་འབྲལ་འདོད་རྒྱུན་
།
།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 70 ་
མ་ཆད་པའོ། །སྦྱོར་བ་འབྲལ་བར་རྩོམ་པ། མཐར་ཐུག་ཞག་དྲུག་པའི་མཚན་མོ་འདས་
པའོ། །ལྔ་པ་འཁྲུར་འཇུག་པའི་སྤང་བ་ལ་ལྟུང་བ་རྣམ་གཞག་དང་བསླབ་བྱའི་ཉེས་བྱས་
གཉིས། དང་པོ་ལ་བཞི་ལས་གཞིའི་ཡན་ལག་ལ་གང་ལ་འཁྲུར་འཇུག་པའི་ཡུལ་ནི་དགེ་
སློང་མའི་སྡོམ་པ་དག་པ། ལྟ་བ་མཐུན་པ། མཚན་མི་མཐུན་པ། ལུས་བསྟེན་དུ་རུང་བ།
ཐ་སྙད་གསུམ་དང་ལྡན་པ། ལུས་ཐ་མལ་དུ་གནས་པ། ཉེ་དུ་དང་རྫུ་འཕྲུལ་ཅན་མ་ཡིན་
པའོ། །གང་འཁྲུར་འཇུག་པའི་དངོས་པོ་ནི་ཆོས་གོས་གསུམ་དང་གདིང་བ་རྣམས་གང་རུང་
རུང་བ་ཚད་ལྡན་དངོས་ཀྱི་བྱིན་རླབས་ཅན་ཡིན་པ། རྙིང་པའམ་མི་གཙང་བ་སོགས་ཀྱིས་
གོས་པས་འཁྲུར་འཇུག་པར་འོས་པ། སྔར་འཁྲུ་བའི་རྩོམ་པ་མ་བྱས་པ། རྣམ་བརྟགས་
མ་བྱས་པ། དགེ་འདུན་གྱི་མ་ཡིན་པ། རང་དབང་བའོ། །བསམ་པ་ལ་འདུ་ཤེས་དགེ་
སློང་མ་ཉེ་དུ་མ་ཡིན་པ་ལ་མ་ཡིན་པར་འདུ་ཤེས་པའམ་ཡིད་གཉིས་ཟ་བའོ། །ཀུན་སློང་
རང་དོན་དུ་འཁྲུ་བ་སོགས་བྱེད་དུ་འཇུག་འདོད་རྒྱུན་མ་ཆད་པའོ། །སྦྱོར་བ་ངག་མཚན་
ཉིད་ལྔ་ལྡན་གྱིས་འཁྲུ་བ་དང་འཚེད་པ་དང་འཆག་པ་གང་རུང་བྱེད་དུ་འཇུག་པའི་ཚིག་སྨྲ་
བར་རྩོམ་པའོ། །མཐར་ཐུག་དེའི་རྐྱེན་གྱིས་ཕྱོགས་གཅིག་ཡན་ཆད་ལ་འཁྲུ་བ་སོགས་བྱས་
པའོ། །ལྟུང་བ་སྐྱེད་པའི་ཚུལ་ནི། སྦྱོར་བ་གཅིག་གིས་འཁྲུ་བ་དང་འཚེད་པ་དང་འཆག་
པ་རྣམས་ཐམས་ཅད་བྱེད་དུ་བཅུག་ན་ཡང་ལྟུང་བྱེད་གཅིག་ཁོ་ནའོ། །དེ་དག་ལས་གཞིའི་
ཡན་ལག་མ་ཚང་བ་དགེ་སློང་མ་ཉེ་དུ་མ་ཡིན་པ་ལ་མ་ཡིན་པར་འདུ་ཤེས་པའམ་ཤེས་པའམ་
ཡིད་གཉིས་ཟ་བས་འཁྱུར་བཅུག་པ་དང༌། དྲེའུ་ཇོག །ཁྱིམ་པའི་གོས། སྔས་ནང་ཚངས་
ཅན། སྤང་ལྟུང་བྱུང་པའི་གོས་རྣམ་བརྟགས་བྱས་པ། དགེ་འདུན་གྱི་གོས་འཁྲུར་བཅུག་
པ་རྣམས་དང༌། སྦྱོར་བའི་ཡན་ལག་མ་ཚང་བ་མངགས་པས་འཁྱུར་བཅུག་པ་སོགས་ལ་
ཉེས་བྱས་སོ། །གཉིས་པ་བསླབ་བྱའི་ཉེས་བྱས་ནི། སངས་རྒྱས་ཀྱི་གསུང་དང་མི་འགལ་
བའི་དགེ་འདུན་གྱི་ཁྲིམས་སུ་བྱ་བ་མ་བསྲུངས་པ་དང་། གློ་བུར་དུ་འོངས་པས་ངལ་བསོ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 71
བ་སོགས་བྱས་མ་ཐག་ཏུ་ཁྲིམས་སུ་བྱ་བ་མ་དྲིས་པ་དང་། དེ་ལས་འགལ་བ་དང་། ཆོས་
གོས་སོགས་ལྷག་པ་འབུལ་བ་དགེ་འདུན་གྱི་དོན་དུ་གཞག་པའི་ཕྱིར་མ་བླངས་པ་རྣམས་ལ་
ཉེས་བྱས་སོ། །དྲུག་པ་མཐོ་གང་གི་སྤང་བ་ལ་བཞི་ལས་གཞིའི་དངོས་པོ་གདིང་བ་རུང་
ཞིང་ཚད་དང་ལྡན་པ། རང་གི་ཡིན་པ། དུས་ཚིགས་སུ་མ་སྤྱད་པའི་གསར་པ་ཡིན་པ།
རྙིང་པ་བདེ་བར་གཤེགས་པའི་མཐོ་གང་གིས་མ་གླན་པོའོ། །རྟེན་ནི་གདིང་བ་རྙིང་པ་འཐུད་
ཅིང་སྦྱར་བ་ཡན་ཆད་ཀྱིས་བདེ་བར་གཤེགས་པའི་མཐོ་གང་དུ་ལོངས་པ་ཡོད་པའམ། རང་
དགར་བཏང་བའི་སྒོ་ནས་མེད་པ་གང་ཡང་རུང་བའོ། །བསམ་པ་ལ་འདུ་ཤེས་མ་འཁྲུལ་
ཞིང་ཀུན་སློང་རྙིང་པ་མཐོ་གང་གི་མ་གླན་པར་སྦྱང་བར་འདོད་པའོ། །སྦྱོར་བ་ལུས་ཀྱིས་
སྤྱོད་པར་རྩོམ་པའོ། །མཐར་ཐུག་ལོངས་སྤྱད་པ་སྟེ་དེ་ཡང་རྙིང་པར་མ་གྱུར་བར་དུ་ལོངས་
སྤྱད་པ་རེ་རེ་ལ་ལྟུང་བ་རེ་རེར་འགྱུར་རོ། །གཉིས་པ་མེད་པ་ཚོལ་བ་ལས་གྱུར་པ་ལ་ཁྱིམ་
པའི་ཡུལ་ལས་གྱུར་པ་དང་། རབ་བྱུང་གི་ཡུལ་ལས་གྱུར་པ་གཉིས། དང་པོ་ལ་གོས་སྒྲུབ་
པའི་ཚུལ་ལ་བརྟེན་པ་དང༌། དུས་ལ་བརྟེན་པ་གཉིས། དང་པོ་ལ་བདུན་ལས་གོས་སློང་
བའི་སྤང་བ་ལ་བཞི་ལས་གཞིའི་ཡན་ལག་ལ་གང་ལ་བསླང་བའི་ཡུལ་ནི་རབ་ཏུ་བྱུང་བའི་
རྟགས་སྡོམ་དང་མི་ལྡན་པའི་ཁྱིམ་པ་ཡིན་པ། ཐ་སྙད་ལྔ་དང་ལྡན་པ། ལུས་ཐ་མལ་དུ་
གནས་པ། རང་ལས་ནོར་ཐ་དད་པ། ཉེ་དུ་མ་ཡིན་པ། མ་བསླངས་པར་དངོས་སུ་འབུལ་
བ་མ་ཡིན་པ་སྟེ་ཆོས་དྲུག་ལྡན་ནོ། །གང་བསླང་བའི་དངོས་པོ་ནི་གོས་རུང་ཞིང་ཁྲུ་གང་
དུ་ལོངས་པ། སྦྱིན་བདག་དེ་ཉིད་ཀྱི་ཡིན་པའོ། །གང་གིས་སློང་བའི་རྟེན་ནི་སྲ་བརྐྱང་མ་
བཏིང་ཞིང་གང་སློང་བའི་གོས་དེ་རང་ལ་ཡོད་པ། སྦྱིན་བདག་གིས་རང་ལ་བསྔོས་པར་
མ་ཤེས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་སློང་འདོད་རྒྱུན་མ་ཆད་
པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སློང་བར་རྩོམ་པའོ། །མཐར་ཐུག་ནི་རིན་
ཐང་དང་ཁ་དོག་དང་ཁྲུ་ཚད་གང་བསླངས་པ་དེ་ཐོབ་པའོ། །གཞིའི་ཡན་ལག་མ་ཚང་བ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 72 །
རས་མ་དང་ཁ་ཚར་སློང་བ་ལ་ལྟུང་བ་མེད། རྒྱུ་སྤུན་དང་བལ་སློང་བ་རྣམས་ལ་ཉེས་བྱས་
སོ། །གཉིས་པ་སློང་བར་རིགས་པའི་སྤང་བ་ལ་བཞི་ལས་གཞིའི་ཡན་ལག་ལ་གང་ལ་སློང་
བའི་ཡུལ་ནི་ཁྱིམ་པ་ཆོས་དྲུག་ལྡན། གང་བསླང་བའི་དངོས་པོ་ནི་གོས་ཡིན་པ། རུང་བ།
ཁྱིམ་པ་དེ་ཉིད་ཀྱི་ཡིན་པ། ཟུང་གཅིག་ལས་ཁྲུ་གང་ཡན་ཆད་ཀྱིས་ལྷག་པའོ། །རྟེན་ནི་
སྲ་བརྐྱང་མ་བཏིང་བ། རང་ལ་དགོས་པའི་འཚོ་བའི་ཡོ་བྱད་གསུམ་ཡན་ཆད་མ་ཚང་བའོ།
བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་དོན་དུ་ཟུང་གཅིག་ལས་ལྷག་པ་སློང་
བར་འདོད་པའམ་མ་བསླངས་ཀྱང་ལྷག་མའི་ཆ་མི་སྟེར་བར་འདོད་པའོ། །སྦྱོར་བ་ངག་
མཚན་ཉིད་ལྔ་ལྡན་གྱིས་སྦྱིན་བདག་གཅིག་ལ་སློང་བར་རྩོམ་པའམ་ལྷག་མ་མི་སྦྱིན་པར་རྩོམ་
པའོ། །མཐར་ཐུག་ལྷག་པ་ཐོབ་པའམ་མི་སྦྱིན་པར་ཐག་བཅད་པའོ། །ལྷག་པར་བསླངས་
པས་ལྟུང་བར་འགྱུར་ཚུལ་ནི། དང་པོ་ཉིད་ནས་སྦྱིན་བདག་གཅིག་ལས་གོས་ཟུང་གཅིག་
ལས་ཁྲུ་གང་གིས་ལྷག་པར་བསླངས་པ། ཁྱིམ་པའི་གོས་ལ་འབྲིང་ཚད་མ་བཤད་པས་སྟོད་
གཡོགས་ཁྲུ་ཕྱེད་དང་ལྔ་པ་དང་ཕྱེད་དང་གསུམ་པ་ནས་ཆེ་ཚད་ལ་མ་སླེབ་པའི་བར་དང་།
སྨད་གཡོགས་འཁོར་གསུམ་ཁེབས་པ་ནས་ཆེ་ཚད་ལ་མ་སླེབ་པའི་བར་ནི་ཆུང་ངུ་ཡིན་ལ།
དེ་དག་ལས་འཁོར་གསུམ་ཁེབས་པ་ཡན་ཆད་གང་རུང་ཐོབ་པ་ལས་ཁྲུ་གང་ཡན་ཆད་དུ་
ཁ་བསྐངས་ཏེ་བསླངས་པ་ལ་སྤང་བར་འགྱུར་རོ། །ལྷག་པ་མ་བྱིན་པས་ལྟུང་བར་འགྱུར་
ཚུལ་ནི། ཁྱིམ་པའི་གོས་ཆུང་དུ་བསླངས་པས་ཆེན་པོ་ཐོབ་པ་ན་ལྷག་པ་མི་སྦྱིན་པ་ལ་སྤང་
བར་འགྱུར་ཞིང་། ཆུང་ངུ་གང་བསླངས་པ་དེ་ལས་ལྷག་པ་ཐོབ་ཀྱང་ཆེ་ཚད་དུ་མ་ལོངས་
ན་ལྷག་པ་མི་སྦྱིན་དགོས་ཏེ། ཆུང་ངུ་ལས་ལྷག་པ་མ་ཐོབ་པའི་ཕྱིར་རོ། །རབ་བྱུང་གི་
ཚད་གསུམ་ལས་སྔ་མ་བསླངས་པས་ཕྱི་མ་ཐོབ་པ་ན་ལྷག་པ་མི་སྦྱིན་ན་ཡང་སྤང་བར་འགྱུར་
རོ། །གཞིའི་ཡན་ལག་མ་ཚང་བ་རྔ་བལ་ལ་སོགས་པ་རབ་བྱུང་ལ་མི་རུང་བ་བསླངས་ན་
སྦྱོར་བ་དང་དངོས་གཞི་གཉི་ག་ལ་ཉེས་བྱས་སོ། །གསུམ་པ་དང་བཞི་པ་སྤགས་པ་སློང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 73
བ་དང་སོ་སོ་ནས་སྤགས་པ་སློང་བའི་སྤང་བ་གཉིས་ལ་བཞི་ལས་གཞིའི་ཡན་ལག་ལ་གང་
ལ་སློང་བའི་ཡུལ་ནི་ཁྱིམ་པ་ཆོས་དྲུག་ལྡན་ཐུན་མོང་དུ་དགོས་ཤིང༌། སོ་སོ་ནས་སྤགས་
པ་སློང་བ་ལ་སྦྱིན་བདག་ཕོ་མོ་སོ་སོ་ནས་གོས་རེ་རེ་བསྔོས་པ་དང་། སྤགས་པ་སློང་བ་ལ་
གོས་གཅིག་བསྔོས་པའོ། །གང་བསླང་བའི་དངོས་པོ་ནི་གོས་དངོས་སུ་གྲུབ་པ། རུང་ཞིང་
ཚད་དང་ལྡན་པ། སྦྱིན་བདག་དེ་ཉིད་དབང་ཞིང་རང་ལ་བསྔོས་པའོ། །རྟེན་ནི་སྲ་བརྐྱང་
མ་བཏིང་བ། སྦྱིན་བདག་གིས་བསྔོས་པར་ཤེས་པའོ། །བསམ་པ་འདུ་ཤེས་མ་འཁྲུལ་ཞིང་
ཀུན་སློང་སློང་འདོད་རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སྦྱིན་བདག་
གིས་མ་ཕུལ་བའི་སྔ་རོལ་དུ་སློང་བར་རྩོམ་པའོ། །མཐར་ཐུག་ལག་ཏུ་གྲུབ་པའོ། །ལྔ་པ་
འཐག་ཏུ་འཇུག་པའི་སྤང་བ་ལ་བཞི་ལས། །གཞིའི་ཡན་ལག་ལ་ཐ་ག་པ་ནི་ཐགས་གླ་ཅི་
བདེར་སྟོབས་པ་པོ་མ་ཡིན་པ་སྦྱར་བའི་ཁྱིམ་པ་ཆོས་དྲུག་ལྡན་ནོ། །གང་འཐག་ཏུ་འཇུག་
པའི་དངོས་པོ་ནི་རུང་ཞིང་ཚད་དུ་ལོངས་པ། རང་གི་ཡིན་པ། སྔར་གཞན་གྱིས་ཚད་ལ་
གནོད་པའི་འཐག་པའི་རྩོམ་པ་མ་བྱས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་
སློང་རྔན་པ་མ་བྱིན་པར་འཐག་ཏུ་འཇུག་པར་འདོད་པའོ། །སྦྱོར་བ་རྗེན་པ་མ་བྱིན་པར་
རང་ངམ་ཕོ་ཉ་བ་ཁྱིམ་པ་ཉེ་དུ་མ་ཡིན་པ་ཐ་སྙད་ལྔ་ལྡན་གྱིས་ངག་མཚན་ཉིད་ལྔ་ལྡན་གྱིས་
འཐག་ཏུ་འཇུག་པར་རྩོམ་པའོ། །མཐར་ཐུག་གོས་བཏགས་ཟིན་པའོ། །དྲུག་པ་འཐག་
པ་སྐྱེད་པའི་སྤང་བ་ལ་བཞི་ལས་གཞིའི་ཡན་ལག་ལ་འཐག་པ་སྐྱེད་པའི་སྦྱིན་བདག་དང་ཐ་
ག་པ་གཉི་ག་ཁྱིམ་པའི་ཆོས་དང་པོ་ལྔ་དང་ལྡན་པའོ། །དངོས་པོ་ནི་རང་ལ་བསྔོས་པའི་དོག་
པ་ཡིན་པ། རུང་ཞིང་ཚད་དུ་ལོངས་པ། ཁྱིམ་པ་དེ་ཉིད་ཀྱི་ཡིན་པ། སྔར་གཞན་གྱིས་
ཚད་ལ་གནོད་པའི་འཐག་པའི་རྩོམ་པ་མ་བྱས་པའོ། །རྟེན་ནི་སྦྱིན་བདག་གིས་འཐག་པ་
སྐྱེད་པའི་གནང་བ་མ་བྱིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་འཐག་
པ་སྐྱེད་འདོད་རྒྱུན་མ་ཆད་པའོ། །སྦྱོར་བ་རང་ངམ་བསྐོས་པས་ངག་མཚན་ཉིད་ལྔ་ལྡན་
I
།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 74་ །
གྱིས་ཁོ་ལག་ཆེ་བའམ་འབྲས་བཟང་བ་གྱིས་ཤིག །ཅེས་སོགས་ཀྱིས་བསྒོ་བས་འཐག་པ་
སྐྱེད་པར་རྩོམ་པའོ། །མཐར་ཐུག་རྔན་པ་བྱིན་ཀྱང་སྦྱིན་བདག་གིས་བསྔོས་པ་ལས་ལྷག་
པའི་དོག་པ་གོས་ཁྲུ་གང་གི་རྒྱུའི་ཚད་དུ་ལོངས་པ་ཟད་པའམ། མ་ཟད་ཀྱང་རྔན་པ་མ་བྱིན་
པར་འཐག་པ་ཟིན་པའོ། །སྦྱོར་བའི་ཡན་ལག་མ་ཚང་བ་ཚིག་གིས་མི་བསྒོ་བར་འཐག་པ་
བསྐྱེད་པའི་དོན་དུ་འགྲོ་བ་ཙམ་ལ་ཉེས་བྱས་སོ། །བདུན་པ་བསྔོས་སྒྱུར་གྱི་སྤང་བ་ལ་ལྟུང་
བ་རྣམ་གཞག་དང་བསླབ་བྱ་གཉིས། དང་པོ་ལ་བཞི་ལས་གཞིའི་ཡན་ལག་ལ་སྦྱིན་བདག་
ནི་ཁྱིམ་པ་ཡིན་པ། ཐ་སྙད་ལྔ་དང་ལྡན་པ། ལུས་ཐ་མལ་དུ་གནས་པ། རང་དང་བསྔོས་
པའི་ཡུལ་གཉིས་ལས་ནོར་ཐ་དད་པའོ། །གང་བསྒྱུར་བའི་དངོས་པོ་ནི་ཟས་ལས་གཞན་
པའི་རྙེད་པ་ཡིན་པ། རུང་ཞིང་ཚད་དུ་ལོངས་པ། སྦྱིན་བདག་གིས་གཞན་ལ་བསྔོས་པ་
ཡིན་པའོ། །གང་བསྒྱུར་བའི་ཡུལ་ནི་བདག་ལས་ནོར་ཐ་དད་པ་སྟེ་དགེ་སློང་ཆོས་དྲུག་ལྡན་
ནོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་བརྐུ་སེམས་ལས་གཞན་པས་བདག་
ཉིད་ལ་སྒྱུར་འདོད་རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་བསྔོས་སྒྱུར་
གྱི་ཚིག་སྨྲ་བར་རྩོམ་པའོ། །མཐར་ཐུག་དེའི་རྐྱེན་གྱིས་ཐོབ་པའོ། །གཞིའི་ཡན་ལག་མ་
ཚང་བ་གཞན་ལ་བསྔོས་པ་གཞན་ལ་སྒྱུར་བ་དང༌། ཟས་ཀྱི་རྙེད་པ་སྒྱུར་བ་དང་། གནས་
ཁང་ལ་བསྔོས་པ་གཞན་ལ་སྒྱུར་བ་སོགས་དབྲལ་བ་དང་སྦྱར་བའི་ཡུལ་གཉི་གའམ་གང་
རུང་སེམས་ཅན་མ་ཡིན་པ་ལ་སྒྱུར་བ་དང༌། གཙུག་ལག་ཁང་དེ་ཉིད་ཀྱི་ཤར་འཕྱོགས་
ལ་བསྔོས་པ་ནུབ་ཕྱོགས་ལ་སྒྱུར་བ་དང་། ཤེས་ཕྱོགས་ཉིད་ཀྱི་ཡང་གཞན་ལ་བསྔོས་པ་
གཞན་ལ་སྒྱུར་བ་སོགས་ལ་ཉེས་བྱས་སོ། །དེ་བཞིན་དུ་ཡིད་ཀྱིས་གཞན་ལ་བསྔོས་པ་མི་
སྦྱིན་པ་དང༌། ཤི་བའི་ཡོ་བྱད་ལ་སོགས་པའི་རྙེད་པོ་མཚམས་ཀྱི་ཕྱི་རོལ་ཏུ་སོང་སྟེ་བྱིན་
གྱིས་རློབ་པ་དང་། བྱིན་གྱིས་མ་བརླབས་པར་བགོ་བ་དང༌། རྙེད་པ་དེ་ལ་གཏོགས་པའི་
གང་ཟག་ཐམས་ཅད་མ་ཚོགས་པར་བགོ་བ་དང་། དབྱར་རྙེད་སོགས་ཀུན་དབང་བའི་རྙེད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 75 ་
པ་དགེ་སློང་གཉིས་སམ་གསུམ་གྱིས་ལེན་པ་རྣམས་ལ་ཉེས་བྱས་སོ། །བྱང་ཆུབ་ཆེན་པོ་
དང་ཆོས་ཀྱི་འཁོར་ལོ་དང་ཆོ་འཕྲུལ་ཆེན་པོ་དང་ལྷ་ལས་བབས་པའི་མཆོད་རྟེན་བཞི་པོ་གཅིག་
ལ་བསྔོས་པ་མ་གྲུབ་པའི་ཚེ་ཕན་ཚུན་བསྒྱུར་དུ་རུང་ཞིང་། དེ་དག་ལ་བསྔོས་པ་མ་གྲུབ་
ནའང་མཆོད་རྟེན་གཞན་ལ་བསྒྱུར་དུ་མི་རུང་ལ། གཞན་ལ་བསྔོས་པ་མ་གྲུབ་པའི་ཚེ་བཞི་
པོ་དེ་དག་ལ་བསྒྱུར་དུ་རུང་ངོ་། །བཞི་པོ་དེ་དག་ལས་གཞན་པའི་དཀོན་མཆོག་ལ་བསྔོས་
པ་ནང་ཕན་ཚུན་མ་གྲུབ་ན་བསྒྱུར་དུ་རུང་ལ། གཞན་དུ་རྣམ་པ་ཐམས་ཅད་བསྒྱུར་བར་
མི་བྱའོ། །གཉིས་པ་བསླབ་བྱའི་ཉེས་བྱས་ནི་སྲུང་མ་མ་བཞག་པར་གཙུག་ལག་ཁང་རང་
དགར་དོར་བ་དང་། སྲུང་མ་དེས་གནས་དེར་དགེ་སློང་གཞན་མ་བྱུང་ན་ལོ་བཅུ་མ་བསྡད་
པ་དང་། དེའི་ཚེ་ཉེ་འཁོར་གྱི་གཙུག་ལག་ཁང་དང་གསོ་སྦྱོང་ཐ་དད་ཅིང་རྙེད་པ་ཐུན་མོང་
བའི་ལས་མ་བྱས་པ་དང་། འགྲོ་བའི་ཚེ་རྫས་རྣམས་ཉེ་འཁོར་གྱི་གཙུག་ལག་ཁང་དུ་མ་
བཅོལ་བ་དང་། གནས་དེར་སྡོད་པ་འགའ་ཞིག་བྱུང་ན་བཅོལ་ས་དེས་རྫས་རྣམས་མ་བྱིན་
པ་དང་། བཅོལ་ས་དེས་མ་བྱིན་ན་འཆོལ་བ་པོས་བླངས་ཏེ་མ་བྱིན་པ་དང་། གཙུག་ལག་
ཁང་དུ་ཕུལ་བའི་རྫས་གཙུག་ལག་ཁང་གཞན་དུ་སྦྱིན་པ་དང་སྦྱིན་བདག་གིས་གཙུག་ལག་
ཁང་གི་རྫས་གཙུག་ལག་ཁང་གཞན་དུ་བསྒྱུར་བའི་ཚེ་མཐུས་མ་བཟུང་བ་དང་། གཙུག་
ལག་ཁང་གི་རྫས་གཙུག་ལག་ཁང་གཞན་དུ་གཡར་པོར་མི་སྦྱིན་པ་རྣམས་སོ། །གཉིས་
པ་གོས་སྒྲུབ་པའི་དུས་ལ་བརྟེན་པ་ལ་གཉིས་ལས་དང་པོ་རས་ཆེན་གྱི་སྤང་བ་ལ་གཉིས་ལས་
དང་པོ་ལྟུང་བ་རྣམ་གཞག་ལ་བཞིའི་དང་པོ་ལ་གཞིའི་ཡན་ལག་ལ་གང་ལ་བཙལ་བའི་ཡུལ་
ནི་ཁྱིམ་པ་ཆོས་ལྔ་ལྡན་གྱི་སྟེང་དུ་ཅི་བདེར་སྟོབས་པ་པོ་མ་ཡིན་པའོ། །གང་བཙལ་བའི་
དངོས་པོ་ནི་རས་ཆེན་ནམ་རས་ཆེན་གྱི་རྒྱུ་རུང་ཞིང་ཚད་དང་ལྡན་པ། དུས་ཚིགས་སུ་མ་
སྤྱད་པ། ཆར་ཆུ་སྐྱོབ་པའི་བྱ་བ་བྱེད་ནུས་པ། སྦྱིན་བདག་དེ་ཉིད་ཀྱི་ཡིན་པའོ། །ཚོལ་
བའི་དུས་ནི་རང་གི་ཁས་ལེན་པ་ལྟོས་ནས་ཟླ་བ་གཅིག་ལས་སྔ་བའོ། །བསམ་པ་ལ་འདུ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 76
ཤེས་མ་འཁྲུལ་ཞིང་ཀུན་སློང་རང་དོན་དུ་སློང་བར་འདོད་པ་རྒྱུན་མ་ཆད་པའོ། ། སྦྱོར་བ་
ངག་མཚན་ཉིད་ལྔ་ལྡན་གྱིས་སློང་བར་ཞུགས་པའོ། །མཐར་ཐུག་དེའི་རྐྱེན་གྱིས་ཁས་ལེན་
གྱི་ཟླ་བ་གཅིག་གི་སྔ་རོལ་དུ་ཐོབ་པའོ། །དེ་ནི་བཙལ་བའི་སྤང་བ་ཡིན་ལ། སྦྱིན་བདག་
དེ་ཉིད་ཀྱི་ཡིན་པ་ཞེས་པའི་གནས་སུ་རང་གི་ཡིན་པ་ཞེས་སྦྱར་ནས་ལྷག་མ་གང་བསླང་བའི་
དངོས་པོའི་ཆོས་ཚང་བའི་རས་ཆེན་དེ་རང་གི་ཁས་བླངས་ལ་ལྟོས་པའི་དགག་དབྱེ་བྱས་ནས་
སྦེད་པ་པོ་ལ་མ་གཏད་པར་ཟླ་བ་ཕྱེད་བཅང་སྟེ། ཞག་ཕྱི་མའི་སྐྱ་རེངས་ཤར་ནས་རས་
ཆེན་བཞག་པ་འཕྱིས་པའི་སྤང་བར་འགྱུར་རོ། །དུས་ཚིགས་སུ་སྤྱད་པ་བཞག་པ་འཕྱིས་
པ་དང་། །བཙལ་བ་སྔས་པ་དང༌། དུས་མ་ཡིན་པར་བཙལ་བ་ལས་དུས་སུ་གྲུབ་པ་རྣམས་
ལ་ཉེས་བྱས་སོ། བསླབ་བྱའི་ཉེས་བྱས་ནི་རང་གི་ཁས་ལེན་ལ་ལྟོས་པའི་ཟླ་བ་གཅིག་ནས་
བརྩམས་ཏེ་མ་བཙལ་བ་དང་། དགག་དབྱེ་ཟིན་པའི་འོག་ཏུ་ཟླ་བ་ཕྱེད་ཀྱི་བར་དུ་མ་བཅངས་
པའོ། །གཉིས་པ་བརྟད་པ་ལས་བྱུང་པའི་སྤང་བ་ལ་བཞི་ལས། གཞིའི་ཡན་ལག་ལ་གང་
ལས་བདག་གིར་བྱ་བའི་སྦྱིན་བདག་ནི་ཉེ་དུ་མ་ཡིན་པ་མ་གཏོགས་པའི་ཁྱིམ་པ་ཆོས་བཞི་
ལྡན་ནོ། །གང་བདག་གིར་བྱ་བའི་དངོས་པོ་ནི་དབྱར་གནས་ལས་བྱུང་པའི་གོས་རྙེད་ཡིན་
པ། ཕལ་ཆེར་རུང་ཞིང་ཚད་དང་ལྡན་པ། ནད་པ་ལ་སོགས་པའི་བརྟད་པ་ལས་བྱུང་པའི་
རྙེད་པ་མ་ཡིན་པའོ། །རྟེན་ནི་སྔ་རོལ་ཏུ་རྙེད་པ་བདག་གིར་བྱས་ན་དགེ་འདུན་གྱི་རྙེད་པའི་
བར་ཆད་སྤོང་བ་མ་ཡིན་པའོ། །བདག་གིར་བྱེད་པའི་དུས་ནི་དབྱར་གྱི་ནང་ཡིན་པའོ། བསམ་
པ་ལ་འདུ་ཤེས་མ་འཁྲུལ་ཞིང་ཀུན་སློང་བདག་གིར་བྱེད་འདོད་རྒྱུན་མ་ཆད་པའོ། ། སྦྱོར་
བ་བདག་གིར་བྱེད་པ་ལ་ཞུགས་པ། མཐར་ཐུག་བདག་གིར་བྱ་བར་ངེས་པའོ། །དེ་ནི་
དབྱར་རྙེད་བདག་གིར་བྱ་བ་སྔས་པའི་སྤང་བ་ཡིན་ལ། བརྟད་པའི་དབང་གིས་དགག་དབྱེ་
ལས་ཞག་བཅུའི་ནང་དུ་བདག་གིར་བྱེད་པ་ལ་ཉེས་པ་མེད་ཅིང་དེ་ཡང་དབྱར་ནང་དུ་བགོ་
བར་བྱེད་ན་བགོ་བ་སྔས་པའི་སྤང་བར་འགྱུར་ལ། དེའི་ཚུལ་ནི་ཀུན་སློང་རང་གི་སྐལ་བ་



MH
རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 77 ་
ནོད་པར་འདོད་པ་དང་། མཐར་ཐུག་རང་གི་སྐལ་བ་ཐོབ་པ་ཡིན་ལ་གཞན་རྣམས་གོང་
དང་འདྲའོ། །དབྱར་རྙེད་བཞག་པ་འཕྱིས་པའི་སྤང་བ་ལ་དངོས་པོའི་ཁྱད་པར་རང་གི་ཡིན་
པ་དང་བགོས་ན་བར་ཆད་དུ་འགྱུར་བའི་རྐྱེན་དང་མི་ལྡན་པ། རྟེན་ནི་སྦྱིན་བདག་གི་ཚིག་
གིས་དབང་མེད་པ་མ་ཡིན་པ་དབྱར་རྙེད་སྦེད་པ་པོ་མ་བསྐོས་པ་དང་། དུས་ནི་དགག་དབྱེའི་
ཕྱི་དེ་ཉིད་ཡིན་པ། ཀུན་སློང་རང་དོན་དུ་འཆང་བར་འདོད་པ། སྦྱོར་བ་འཇོག་པར་རྩོམ་
པ། མཐར་ཐུག་ཚེས་བཅུ་དྲུག་གི་མཚན་མོ་འདས་པ་རྣམས་ནི་ཐུན་མོང་མ་ཡིན་པའི་ཡན་
ལག་ཡིན་ལ་ལྷག་མ་སྔར་དང་འདྲའོ། །གཉིས་པ་རབ་བྱུང་གི་གཞི་ལས་གྱུར་པའི་སྤང་
བ་ལ་གཉིས་ལས་དགེ་སློང་མ་ལ་གོས་ལེན་པའི་སྤང་བ་ལ་བཞི་ལས་གཞིའི་ཡན་ལག་ལ་གང་
ལེན་པའི་གཞི་ཡུལ་ནི་འཁྲུར་འཇུག་གི་སྐབས་སུ་བསྟན་པའི་དགེ་སློང་མ་ཆོས་བརྒྱད་ལྡན་
གྱི་སྟེང་དུ་དད་པ་དང་སེམས་ཡངས་རྒྱ་ཆེ་བ་མ་ཡིན་པའོ། །གང་ལེན་པའི་དངོས་པོ་ནི་
གོས་རུང་ཞིང་ཚད་དང་ལྡན་པ། དགེ་སློང་མ་དེ་ཉིད་ཀྱི་ཡིན་ཞིང་དེ་ཉིད་དང་འབྲེལ་བར་
གནས་པ། གང་གིས་ལེན་པའི་རྟེན་ནི་དགེ་སློང་མས་དགེ་འདུན་ལ་གོས་འབུལ་བའི་ཚེ་དེའི་
ཁོངས་སུ་མ་གཏོགས་པ། དགེ་སློང་མ་དེ་ལ་ཆོས་སྟོན་པ་དང་གཞན་བསྙེན་རྫོགས་བྱེད་
པ་དང་ཉོ་ཚོང་སོགས་ཀྱི་དོན་མ་ཡིན་པ་དང་ཆོས་གོས་ཚང་བར་ཡོད་པའོ། །བསམ་པ་
ལ་འདུ་ཤེས་མ་འཁྲུལ་ཞིང་ཀུན་སློང་རང་དོན་དུ་ལེན་འདོད་རྒྱུན་མ་ཆད་པའོ། །སྦྱོར་བ་
ངག་མཚན་ཉིད་ལྔ་ལྡན་གྱིས་ལེན་པར་ཞུགས་པ། མཐར་ཐུག་ཐོབ་པའོ། །གཉིས་པ་བྱིན་
འཕྲོག་གི་སྤང་བ་ལ་བཞི་ལས་གཞིའི་ཡན་ལག་ལ་གང་ལ་འཕྲོག་པའི་ཡུལ་ནི་དགེ་སློང་ཆོས་
དྲུག་ལྡན་ནོ། །གང་འཕྲོག་པའི་དངོས་པོ་ནི་གོས་སམ་ལྷུང་བཟེད་ཡིན་པ། རུང་ཞིང་ཚད་
དང་ལྡན་པ། རང་ངམ་གཞན་གྱིས་བྱིན་པས་ཡུལ་དེ་དབང་བའོ། །བསམ་པ་ལ་འདུ་ཤེས་
མ་འཁྲུལ་ཞིང་གང་ཟག་དེ་གནོད་པ་ལས་བཟློག་པ་དང་རྫས་ཀྱི་ཆ་ནས་ཆུད་གཟན་པ་དང་
རང་ངམ་གཞན་ལོངས་སྤྱོད་པའི་ཆེད་མ་ཡིན་པ། ཁྲོ་བ་སོགས་ཀྱིས་གཏན་དུ་འམ་རེ་ཞིག་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 78
དབྲལ་བར་འདོད་པའོ། །སྦྱོར་བ་རང་ངམ་བསྐོས་པས་ལུས་ངག་གཉི་གའམ་གང་རུང་
གིས་འགྲོགས་པར་ཞུགས་པའོ། །མཐར་ཐུག་ལུས་ལས་བྲལ་བའམ་ལུས་དང་མ་འབྲེལ་
བ་འཕྲོག་ན་གནས་ནས་སྦགས་པའོ། །གཞིའི་ཡན་ལག་མ་ཚང་བ་བསྙེན་པར་མ་རྫོགས་
པ་ལས་འཕྲོག་པ་དང་། ཀུན་སློང་གི་ཡན་ལག་མ་ཚང་བ་མཐོ་འཚམ་པའི་བསམ་པས་རེ་
ཞིག་ཙམ་འཕྲོག་པ་རྣམས་ལ་ཉེས་བྱས་སོ། །ལྟུང་བ་ཕྱིར་བཅོས་བྱེད་པའི་ཚེ་ཕྱིར་མ་བྱིན་
ན་བསླབ་བྱའི་ཉེས་བྱས་སུ་འགྱུར་ལ་ཕྱིར་བཅོས་ཀྱང་མི་འཆགས་སོ། །གཉིས་པ་སྟན་
ལས་གྱུར་པ་ལ་བཞི་ལས་དང་པོ་སྲིན་བལ་གྱི་སྟན་བྱེད་པའི་སྤང་བ་ལ་བཞི་ལས་གཞིའི་ཡན་
ལག་ནི་སྲིན་བལ་ཡིན་པ་རུང་ཞིང་ཚད་དང་ལྡན་པ་རང་གི་ཡིན་པ་དཀོན་ཞིང་རིན་ཆེ་བ་
མ་ཉམས་ཤིང་ཉམས་པ་དང་མ་འདྲེས་པ་སྔར་ཚད་ལ་གནོད་པའི་བཟོའི་རྩོམ་པ་མ་བྱས་
པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་གི་དོན་དུ་གླིངས་པའམ་ནང་
ཚངས་ཅན་གྱི་སྟན་བྱེད་འདོད་རྒྱུན་མ་ཆད་པའོ། །སྦྱོར་བ་རང་ངམ་བསྐོས་པས་བྱེད་པར་
རྩོམ་པ། མཐར་ཐུག་དེའི་རྐྱེན་གྱིས་གླིངས་པའམ་ནང་ཚངས་ཅན་གང་རུང་གི་བཀྲམ་པ་
རྫོགས་པའོ། །ཡན་ལག་མ་ཚང་བ་སྲིན་བལ་ཉམས་པ་ལ་སྟན་བྱེད་པ་དང་། བལ་དཀར་
པོ་སོགས་ཉུང་ངུ་དང་བསྲེས་ཏེ་སྟན་བྱེད་པ་རྣམས་ལ་ཉེས་བྱས་སོ། །གཉིས་པ་བལ་ནག་
འགའ་ཞིག་གི་སྟན་བྱེད་པ་ལ་བཞི་ལས་གཞིའི་ཡན་ལག་ནི་སྲིན་བལ་ཡིན་པ་མ་གཏོགས་
པའི་སྔར་གྱི་གཞིའི་ཡན་ལག་རྣམས་ཀྱི་སྟེང་དུ་ཁ་བསྒྱུར་པས་ནག་པོར་བྱས་པ་མ་ཡིན་པའི་
ལུག་ནག་གི་བལ་ནག་པོ་འབའ་ཞིག་ཡིན་པ་དང་། བསམ་སྦྱོར་དང་མཐར་ཐུག་སྔར་དང་འདྲ་
ཞིང༌། བལ་སྔོན་པོ་དང་ཁམ་པ་དང་འདམ་ཁ་འབའ་ཞིག་གི་སྟན་བྱེད་པའི་སྤང་བ་སྐྱེད་པའི་
ཚུལ་ཡིད་དེ་བཞིན་ཤེས་པར་བྱའོ། །དེ་རྣམས་ནི་གླིངས་པའི་སྟན་གྱི་དབང་དུ་བྱས་སོ། །གསུམ་
པ་ཆ་གཉིས་བསྲེ་བའི་སྤང་བ་ལ། གཞིའི་ཡན་ལག་ནི། ལུག་བལ་ནག་པོ་འབའ་ཞིག་གི་སྟན་
གྱི་ཕྱེད་ལས་ལྷག་པར་བྱས་པ་ཐུན་མོང་མ་ཡིན་པའི་ཡན་ལག་ཡིན་ལ་ཡན་ལག་ལྷག་མ་སྔར་བཞིན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 79
ནོ། །ཆ་གཉིས་བསྲེས་པའི་སྟན་བྱེད་པའི་ཕྱེད་ཀྱི་ཆ་དཀར་པོ་དང་མཁོ་བ་བལ་ཆ་མཉམ་
དུ་བྱ་དགོས་པ་ལ་དཀར་པོ་ལྷག་པ་བྱས་ན་བསླབ་བྱའི་ཉེས་བྱས་སོ། །དེ་ལྟར་སྲིན་བལ་
ནག་སོགས་ལས་ལྟུང་བ་སྐྱེད་པ་ཡང་ཡུལ་དུས་དེར་རིན་ཆེ་བའི་དབང་དུ་བྱས་ཀྱི་དཀར་
པོ་སོགས་རིན་ཆེ་བ་ལ་ནི་དེ་དག་ལས་ལྟུང་བར་འགྱུར་རོ། །བཞི་པ་ལོ་དྲུག་གི་ནང་དུ་སྟན་
གཉིས་པ་བྱེད་པའི་སྤང་བ་ལ་ལྟུང་བ་རྣམ་གཞག་དང་བསླབ་བྱའི་ཉེས་བྱས་གཉིས། དང་
པོ་ལ་བཞི་ལས་གཞིའི་ཡན་ལག་ལ་གང་བསྒྲུབ་པའི་དངོས་པོ་ནི་སྟན་གྱི་རྒྱུ་ཡིན་པ། རུང་
ཞིང་ཚད་དང་ལྡན་པ། མ་ཉམས་པ། རང་གི་ཡིན་པ། སྔར་ཚད་ལ་གནོད་པའི་བཟོའི་
རྩོམ་པ་མ་བྱས་པའོ། །གང་གིས་སྒྲུབ་པའི་རྟེན་ནི་སྟན་སྔ་མ་བྱས་ནས་ལོ་དྲུག་མ་ལོན་པ།
སྟན་སྔ་མ་ཡོད་པའམ་མེད་ཀྱང་རང་དགར་བཏང་བ་གནང་བ་མ་ཐོབ་པའོ། །བསམ་པ་
ལ་འདུ་ཤེས་མ་འཁྲུལ་ཞིང་ཀུན་སློང་གླིངས་པའི་སྟན་བྱེད་འདོད་རྒྱུན་མ་ཆད་པའོ། ། སྦྱོར་
བ་རང་ངམ་བསྐོས་པས་བྱེད་པར་ཞུགས་པ། མཐར་ཐུག་བཀྲམ་པ་རྫོགས་པའོ། །ལོ་ངོ་
མཐོང་དྲུག་ལོན་ན་ལྟུང་བ་མེད་དེ། རྣམ་འབྱེད་ལས། དྲུག་པ་ལ་བྱེད་ན་ལྟུང་བ་མེད་དོ་
ཞེས་གསུངས་སོ། །ལྟུང་བ་འབྱུང་བའི་ཚུལ་ནི། གནང་བའི་སྟན་དང་ལྷན་ཅིག་གམ་རྗེས་
སུ་མ་གནང་བའི་སྟན་བྱེད་པར་བརྩམས་པ་ཙམ་ན་ཉེས་བྱས་དང་། ཕྱི་མ་སྔར་ཟིན་པར་
བྱེད་ཙམ་ན་མཐར་ཏུག་གི་ལྟུང་བ་མེད་ཅིང་གཉི་ག་ཟིན་པའི་ཚེ་སྤང་ལྟུང་དུ་འགྱུར་རོ། གཉིས་
པ་བསླབ་བྱའི་ཉེས་བྱས་ནི་སྟན་བྱེད་པའི་གནང་བ་གསོལ་བར་མི་འོས་བཞིན་དུ་གསོལ་བ་
དང༌། གང་ལ་གནང་བ་གསོལ་བའི་དགེ་འདུན་གྱིས་རང་ངམ་བསྐོས་པས་གནང་བ་སྦྱིན་
པར་འོས་མི་འོས་མ་བརྟགས་པ་དང་། རྟོག་པ་པོའམ་སྟན་ལོངས་སྤྱོད་པ་གཞན་གྱིས་ཀྱང་
སྟན་གྱི་ཆུ་དང་ཞེང་དུ་ལྷག་ན་མ་བཅད་པ་དང་། ཚད་ལས་ཆུང་ན་མ་བསྐྱེད་པ་དང་། རལ་
བ་མ་བཙེམས་པ་དང༌། རྡལ་བ་དང་ཤ་ཟད་པ་ལ་མ་སྦྱར་བ་དང༌། བཅོས་དཀའ་བའི་
ཚེ་གནང་བ་མ་བྱིན་པ་རྣམས་སོ། །གསུམ་པ་བལ་ལས་གྱུར་པ་ལ་གཉིས་ལས། བལ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 80 །
འཁུར་བའི་སྤང་བ་ལ་བཞི་ལས་གཞིའི་ཡན་ལག་ལ་གང་འཁུར་བའི་དངོས་པོ་ནི་བལ་ཡིན་
པ། རུང་ཞིང་ཁུར་དུ་ལོངས་པ། རང་གི་ཡིན་པ། ངོ་མ་སྤོས་པའོ། །གང་དུ་འཁུར་བའི་
ལམ་ནི་སའི་ལམ་དང་། རྒྱང་གྲགས་ཀྱི་མཐའ་ཡིན་པའོ། །དུས་ནི་ཉི་མ་གཅིག་ཡིན་པ།
བསམ་པ་ལ་འདུ་ཤེས་ཞིང་ཀུན་སློང་རང་དོན་དུ་འཁུར་འདོད་རྒྱུན་མ་ཆད་པའོ། །སྦྱོར་
བ་འཁུར་བར་རྩོམ་པ། མཐར་ཐུག་རྒྱང་གྲགས་འདས་པའོ། །ལྟུང་བར་འགྱུར་ཚུལ་ནི་
ཁུར་འཁྱེར་བ་གཞན་མེད་ན་དཔག་ཚད་གསུམ་འཁྱེར་དུ་གནང་བ་ལས་དེ་ལས་རྒྱང་གྲགས་
གཅིག་འདས་པ་ན་སྤང་བ་དང་། འཁྱེར་བ་ཡོད་ན་ཁུར་ཙམ་ནས་ཉེས་བྱས་གཅིག་དང་།
རྒྱང་གྲགས་གཅིག་འདས་པ་ན་སྤང་བར་འགྱུར་ཞིང་གཉི་ག་ལ་ཡང་རྒྱང་གྲགས་ཕྱེད་རེ་
རེ་ལ་ཉེས་བྱས་དང་། བསྒོམས་བྱུང་གི་རྫུ་འཕྲུལ་ལས་གཞན་པས་ནམ་མཁའ་ལ་འཁུར་
བ་དང༌། སྤྲུལ་པས་ཁུར་བ་ལ་ཉེས་བྱས་སོ། །ལུས་ཕྲག་རྡང་གིས་ཁུར་འཁུར་བ་དང༌།
གློ་དང་རྒྱབ་དང་རྐེད་པ་དང་མགོ་བོས་ཁུར་བ་དང་དེ་ལས་གཞན་དུ་ཡང་ཁུར་ཕྱེད་ལས་
ལྷག་པ་ཁུར་བ་ལ་ཉེས་བྱས་སོ། །གཉིས་པ་བལ་རྨེལ་དུ་འཇུག་པའི་སྤང་བ་ལ་བཞི་ལས་
གཞིའི་ཡན་ལག་ལ་གང་ལ་རྨེལ་དུ་འཇུག་པའི་ཡུལ་ནི་འཁྲུར་འཇུག་དང་འདྲ་ལ། གང་
རྨེལ་དུ་འཇུག་པའི་དངོས་པོ་ནི་གོས་ཁྲུ་གང་ཡན་ཆད་ཀྱི་རྒྱུར་གྱུར་པའི་བལ་ཡིན་པ་རུང་
བ། རྨེལ་བར་འོས་པ། ཚད་ལ་གནོད་པའི་རྨེལ་བའི་རྩོམ་པ་མ་བྱས་པ། རང་གི་ཡིན་
པའོ། །ཡན་ལག་ལྷག་མ་འཁྲུར་འཇུག་དང་འདྲ་བ་ལས་བལ་འཁྲུ་བ་དང་འཆེད་པ་དང་
རྨེལ་དུ་འཇུག་པ་གང་རུང་བྱེད་པའོ་ཞེས་སྦྱར་རོ། །གཉིས་པ་ནོར་ལ་བརྟེན་པའི་སྤང་བ་
ལ་བཞིའི་དང་པོ་བསྐུར་བའི་སྤང་བ་ལ་བཞི་ལས་གཞིའི་ཡན་ལག་ལ་གང་ལ་བསླང་བའི་
ཡུལ་ནི་སྦྱིན་བདག་དང་ཕོ་ཉ་བ་དང་ཞལ་ཏ་པ་གསུམ་ག་ཁྱིམ་པ་ཆོས་ལྔ་ལྡན་ཡིན་པའོ། །གང་
སློང་བའི་དངོས་པོ་ནི་སྦྱིན་བདག་གིས་གོས་ཀྱི་རིན་དུ་ཕོ་ཉ་བ་ལ་རིན་པོ་ཆེ་བསྐུར་ཞིང་དེས་
ཞལ་ཏ་པ་ལ་གཏད་པ་ལས་གྲུབ་པའི་གོས་ཁྲུ་གང་གི་ཚད་དུ་ལོངས་པ་ཡིན་པའོ། །བསམ་
།
།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 81
པ་ལ་འདུ་ཤེས་མ་འཁྲུལ་ཞིང་ཀུན་སློང་སྐུལ་བསྡད་དྲུག་ལས་ལྷག་པའི་ཞལ་ཏ་པས་སྦྱིན་
བདག་གི་སེམས་བསྡུ་བར་ཁས་མི་ལེན་པ་ལས་རང་དོན་དུ་ལེན་འདོད་རྒྱུན་མ་ཆད་པའོ།
སྦྱོར་བ་ལེན་པར་ཞུགས་པ། མཐར་ཐུག་གོས་ཐོབ་པའོ། །ལྟུང་བར་འགྱུར་ཚུལ་ནི་ཞལ་
ཏ་པ་ལ་སྐུལ་བསྡད་དྲུག་ལས་ལྷག་པར་བྱས་ཏེ་གོས་ལེན་པའམ་མ་ལྷག་ཀྱང་སྐུལ་བསྡད་
དྲུག་བྱས་པའི་འོག་ཏུ་མ་གྲུབ་པའི་ཚེ་སྦྱིན་བདག་ལ་སྤངས་པ་ལས་དེའི་ཚེ་ཞལ་ཏ་པས་གོས་
འབུལ་བར་བྱེད་པ་ན་སྦྱིན་བདག་གི་སེམས་བསྡུ་བར་ཁས་མི་ལེན་པ་ལས་བླངས་པ་གཉི་ག་
ལ་སྤང་བར་འགྱུར་རོ། །ཕོ་ཉ་བས་དགེ་སློང་ལ་ཞལ་ཏ་བའི་ལག་ནས་གོས་ལོང་ཞིག་ཅེས་
མ་སྨྲས་པར་བླངས་པ་དང་། ཕོ་ཉ་བས་རིན་པོ་ཆེ་གཏད་པ་ན་མ་སྤངས་པ་དང་། ཕོ་ཉ་
བས་མ་དྲིས་པར་ཞལ་ཏ་བ་སྟོན་པ་དང་། སྐུལ་བསྡད་དྲུག་བྱས་ཀྱང་མ་གྲུབ་པའི་ཚེ་སྦྱིན་
བདག་ལ་མ་སྦྲན་པ་དང༌། སྐུལ་བསྡད་དྲུག་ལས་མ་ལྷག་ཀྱང་སྐུལ་བ་གསུམ་ལས་ལྷག་
པ་རྣམས་ལ་ཉེས་བྱས་སོ། །གཉིས་པ་གསེར་དངུལ་ལ་རེག་པའི་སྤང་བ་ལ་གཉིས་ཀྱི་ལྟུང་
བ་རྣམ་གཞག་ལ་བཞི་ལས་གཞིའི་ཡན་ལག་ནི་རིན་པོ་ཆེ་ཡིན་པ། ཉོ་ཚོང་ལ་སོགས་པའི་
ཐ་སྙད་གདགས་སུ་རུང་བ། རང་གི་ཡིན་པ་འཐོབ་པར་ལྕོགས་པ་ན་གནས་པ། བདག་
གིར་བྱ་བ་རྫོགས་པ། སྦྱིན་བདག་ལ་ཡིད་བརྟན་ཏེ་བཅད་པ་དང་ཞལ་ཏ་པ་ཁྱིམ་པ་སོགས་
བདག་པོར་ཁས་ལེན་དུ་གཞུགས་པ་དང་བྱིན་གྱིས་བརླབ་པ་སྟེ་རུང་བ་གསུམ་པོ་གང་ཡང་
མ་བྱས་པ་དང་། ཆུད་འཛའ་བའི་རྐྱེན་དང་མི་ལྡན་པའོ། །བསམ་པ་ལ་འདུ་ཤེས་མ་འཁྲུལ་
ཞིང་ཀུན་སློང་རེག་འདོད་རྒྱུན་མ་ཆད་པའོ། །སྦྱོར་བ་རང་ངམ་བསྐོས་པས་མངོན་སུམ་
དུ་རེག་པར་ཞུགས་པ། མཐར་ཐུག་རེག་པ་རྫོགས་པའོ། །དེ་དག་ལས་གཞིའི་ཡན་ལག་
མ་ཚང་བ་འཐོབ་པར་ལྕོགས་པ་ན་གནས་པ་མ་ཡིན་པ་བདག་གིར་བྱས་པ་དང་། སྙད་
གདགས་སུ་རུང་བའི་རིན་པོ་ཆེར་སྨོས་པ་ལྔ་དང་། སོག་མའི་ཕྲེང་བ་གསེར་ཆུས་བྱུགས་
པ་ལ་སོགས་པ་བཅོས་མ་དང་། རིན་པོ་ཆེ་གས་པ་ལ་སོགས་པས་སྙད་གདགས་སུ་མི་རུང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 82
བ་རྣམས་ལ་རེག་གམ་རེག་ཏུ་འཇུག་ན་ཉེས་བྱས་སོ། །བསླབ་བྱའི་ཉེས་བྱས་ནི་མེ་དང་
ཆུའི་དོན་དུ་མེ་ཤེལ་དང་ཆུ་ཤེལ་བཞག་པའི་ཚེ་མ་སྦས་པ་དང་། དེ་རྐུན་པོ་ལ་བསྟན་པ་
དང༌། མེ་དང་ཆུ་ཕྱུང་ནས་རྐུན་པོ་ལ་མ་བྱིན་པ་དང༌། རྒྱ་ལ་སོགས་པ་གནང་བའི་ཡོ་
བྱད་ལ་རིན་པོ་ཆེའི་ཤན་བསྲེས་པ་བདག་གིར་བྱས་པ་དང་། ར་གན་ལ་སོགས་པ་མི་རུང་
བ་ལས་བྱས་པའི་ལྷུང་བཟེད་རབ་ཏུ་བྱུང་ནས་བདག་གིར་བྱས་པ་དང༌། རབ་ཏུ་མ་བྱུང་
བའི་ཚེ་བདག་གིར་བྱས་པའི་ལྷུང་བཟེད་མི་རུང་བ་དེ་དག་ཏུ་ལོངས་སྤྱོད་དགོས་པའི་རྐྱེན་
བྱུང་པའི་ཚེ་སྨན་ཕོར་གྱི་འདུ་ཤེས་ཀྱིས་མ་སྤྱད་པ་རྣམས་སོ། །གསུམ་པ་མངོན་ཚན་ཅན་
གྱིས་སྤྱོད་པའི་སྤང་བ་ལ་གཉིས་ཀྱི་ལྟུང་བ་རྣམ་གཞག་ལ་བཞི་ལས་གཞིའི་ཡན་ལག་ལ་གང་
ལ་མངོན་ཚན་བྱ་བའི་ཡུལ་ཁྱིམ་པ་ཆོས་ལྔ་ལྡན་ནོ། །གང་བྱ་བའི་དངོས་པོ་ནི་རིན་པོ་ཆེའམ་
འབྲུ་ལ་སོགས་པའི་ནོར་ཡིན་པ། རང་དབང་བ། གོས་ཁྲུ་གང་ཡན་ཆད་ཀྱི་རིན་དུ་ཆོག་
པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་དགར་རང་ཁོ་ནའི་དོན་དུ་བསྐྱེད་
འདོད་པ་རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སྐྱེད་པར་ཞུགས་པའོ།
མཐར་ཐུག་ཡུལ་དུས་དེའི་བསྐྱེད་གང་ཡིན་པ་ཐོབ་པའོ། །བསླབ་བྱའི་ཉེས་བྱས་ནི་དཀོན་
མཆོག་གི་རྫས་ཀུན་དགའ་ར་བའམ་དགེ་བསྙེན་ལ་སོགས་པ་བསྐོས་ཏེ་བསྐྱེད་གཏོང་བའི་
གཏའ་ཉིས་རི་བླང་བ་སོགས་དང་། རྒྱུས་མི་ཤེས་པའི་དགེ་སློང་ལ་བརྗོད་པ་རྣམས་མ་བྱས་
པའོ། །བཞི་པ་ཉོ་ཚོང་གི་སྤང་བ་ལ་གཉིས་ཀྱི་ལྟུང་བ་རྣམ་གཞག་ལ་བཞི་ལས་གཞིའི་ཡན་
ལག་ལ་ཉོ་ཚོང་བྱ་བའི་ཡུལ་དང་། གང་ཉོ་ཚོང་བྱ་བའི་དངོས་པོ་ནི་མངོན་ཚན་ཅན་གྱིས་
སྤྱོད་པ་དང་འདྲ་ལ། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཁེ་འདོད་པས་ཉོ་ཚོང་
བྱེད་འདོད་རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་ཉོ་ཚོང་བྱེད་པར་ཞུགས་
པ། མཐར་ཐུག་དེའི་རྐྱེན་གྱིས་ཉོ་ཚོང་གི་བསྐྱེད་ཐོན་པའོ། །བསླབ་བྱའི་ཉེས་བྱས་ནི་ཁྱིམ་
པའི་ཉོ་ཚོང་གི་བར་འཚངས་བྱས་པ་དང༌། རང་གི་ཆོས་གོས་སོགས་ཉོ་བའི་ཚེ་ཁྱིམ་པ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 83
ཡོད་བཞིན་དུ་དེ་ལ་མ་བཅོལ་བར་རང་གིས་རིན་ཐང་བཏབ་པ་དང༌། ཁྱིམ་པ་མེད་ན་འོས་
པའི་རིན་འདི་ཙམ་ཞེས་ལེན་གསུམ་གྱི་བར་དུ་མ་བྱས་པ་དང༌། དཀོན་མཆོག་ལས་གཞན་
གྱི་དོན་དུ་ཟོང་ལ་རྩེག་པ་དང༌། འདི་ཁོ་ན་ལྟར་མ་ཡིན་ན་རྫས་འདི་སྦྱིན་ནོ་ཞེས་པ་ལྟ་བུ་
གཏའ་གཞུག་པ་དང་། དགེ་འདུན་གྱི་རྫས་བསྐྱེད་གཏོང་བའི་གང་ཟག་ལ་ལས་བྱེད་པས་
མ་གཏད་པ་དང་། བསྐྱེད་གཏོང་བ་དེས་ཀྱང་རྒན་རབས་ལ་མ་ཞུས་པར་བསྐྱེད་གཏོང་བ་
སོགས་ལ་བརྩོན་པ་དང་། དགེ་འདུན་གྱི་རྫས་ལས་བསྐྱེད་ཅི་ཙམ་ཐོབ་པ་དང་། ཇི་ཙམ་
ལོངས་སྤྱད་པ་སོགས་ཡི་གེ་བྲི་བ་ལ་ནན་ཏན་མ་བྱས་པ་རྣམས་སོ། །གསུམ་པ་སྣོད་སྤྱད་
ལས་གྱུར་པ་ལ་གཉིས་ལས་ལྷུང་བཟེད་འཆང་བའི་སྤང་ལ་ཡན་ལག་རྣམས་གོས་ཞག་བཅུ་
འཆང་སྤང་དང་འདྲ་བ་ལས་གོས་ཁྲུ་གང་དུ་ལོངས་པ་ཞེས་པའི་གནས་སུ་ལྷུང་བཟེད་ཚད་
དུ་ལོངས་པ་ཞེས་སྦྱར་བར་བྱའོ། །ལྷུང་བཟེད་ཚད་ལས་ལྷག་པ་དང་། སོ་མ་ཚོས་པ་དང༌།
ཁ་དོག་སྐྱ་བོ་རྣམས་འཆང་བ་དང་། ཆུང་ངུ་ལྷུང་བཟེད་མེད་པའི་དུས་སུ་ལྷུང་བཟེད་ཀྱི་
དོན་དུ་འཆང་བ་ལ་ཉེས་བྱས་སོ། །གཉིས་པ་ལྷུང་བཟེད་ཚོལ་བའི་སྤང་བ་ལ་གཉིས་ཀྱི་ལྟུང་
བ་རྣམ་གཞག་ལ་བཞི་ལས་གཞིའི་ཡན་ལག་ལ་གང་ལ་སློང་བའི་ཡུལ་ནི་ཁྱིམ་པ་ཆོས་དྲུག་
ལྡན་ནོ། །གང་བསླང་བའི་དངོས་པོ་ནི་ལྷུང་བཟེད་རུང་ཞིང་ཚད་དང་ལྡན་པ། སྦྱིན་བདག་
དེ་ཉིད་ཀྱི་ཡིན་པའོ། །གང་གིས་སློང་བའི་རྟེན་ནི་འབྲེལ་མེད་མ་ཡིན་པའི་ལྷུང་བཟེད་ལོངས་
སྤྱོད་པར་བཟོད་པ་ཡོད་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་དོན་
དུ་སློང་འདོད་རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སློང་བར་ཞུགས་
པ། མཐར་ཐུག་ལག་ཏུ་ཐོབ་པའོ། །ལྷུང་བཟེད་མེད་ཀྱང་ཡོད་པའི་བསམ་པས་སློང་བ་
དང་། ཡོད་བཞིན་དུ་ཉོ་བ་དང༌། རིན་ཡོད་བཞིན་དུ་གཞན་ལ་སློང་བ་དང་། བཟང་པོ་
འདོད་པས་བརྗེ་བ་དང་། ཉེ་དུ་ལས་སློང་བ་རྣམས་ལ་དེ་ཕྱིར་བཅོས་བྱེད་པའི་ཚེ་ལྷུང་བཟེད་
ལྷག་པ་དགེ་འདུན་ལ་མ་སྤངས་པ་དང་། ལྷག་པ་དུ་མ་ཡོད་ན་བཟང་བ་དགེ་འདུན་དང༌།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 84
གཞན་རྣམས་ནང་བའི་རབ་བྱུང་ལ་གཏན་དུ་མ་སྤངས་པ་དང་། ལྷུང་བཟེད་འབྲེལ་མེད་
འབྲིམ་པ་མ་བསྐོས་པ་དང༌། བསྐོས་པ་དེས་དེའི་ཆེད་དུ་དགེ་འདུན་བསྡུ་བའི་དོན་དུ་ནན་
ཏན་མ་བྱས་པ་དང་། ལྷུང་བཟེད་ཀྱི་ཡོན་ཏན་ཇི་ལྟ་བ་བཞིན་བརྗོད་ནས་འབྲིམ་པར་མི་
བྱེད་པ་དང་། ལེན་པ་པོས་རང་གི་འོག་མ་དེ་ལ་བྲིམས་པའི་ཚེ་ལེན་པ་དང༌། དེའི་ཚེ་འབྲིམ་
པར་བྱེད་པས་ཚིགས་གསུམ་པའི་སྔ་རོལ་ཏུ་སྦྱིན་པ་དང༌། གསུམ་པ་ལ་མ་བྱིན་པ་དང་།
ལྟུང་བ་བྱུང་བ་དེ་ལ་བྲིམས་པས་བསྙིགས་པའི་ལྷུང་བཟེད་ཐ་ཆད་མ་བྱིན་པ་དང༌། ལྷུང་
བཟེད་སྤང་བ་དང་བྱིན་རླབས་མི་བྱའོ་ཞེས་གོ་བར་མ་བྱས་པ་དང༌། དལ་བུས་སྤྱོད་པར་
མ་བསྒོ་བ་དང༌། ལྟུང་བ་བྱུང་བ་དེས་ལྷུང་བཟེད་བྱིན་རླབས་ཅན་དང་འབྲེལ་མེད་གཉི་གས་
མ་སྤྱད་པ་དང་། འབྲེལ་མེད་དེ་ལ་སྣོད་ལ་སོགས་པ་ཆེས་བཟང་བ་དང༌། བྱི་དོར་དང་
པོར་མ་བྱས་པ་དང༌། ཟས་ཡང་བ་ལས་གཞན་བླུགས་པ་དང༌། ཟས་བཟའ་བའི་སྣོད་བྱས་
པ་རྣམས་སོ། །བཞི་པ་ཟས་ལ་བརྟེན་པ་གསོག་འཇོག་གི་སྤང་བ་ལ་བཞི་ལས་གཞིའི་ཡན་
ལག་ནི་སྨན་རྣམ་པ་བཞི་ལས་གང་རུང་ཡིན་པ། མི་ཤ་སོགས་ངོ་བོ་དང་ལག་ཉར་སོང་
བ་སོགས་ཆོ་གའི་སྒོ་ནས་མི་རུང་བ་མ་ཡིན་པ། མིད་པའི་ཚད་དུ་ལོངས་པ་རང་གི་ཡིན་
པ་ཤམ་ཐང་མ་བྱེ་བ་སོགས་ངོ་བོ་མ་རྫོགས་པ་མ་ཡིན་པ། རང་ངམ་རང་དང་འདྲ་བས་
བྱིན་ལེན་དང་བྱིན་རླབས་གང་རུང་བྱས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་
སློང་བཟའ་བའི་ཆེད་དུ་འཇོག་འདོད་རྒྱུན་མ་ཆད་པའོ། །སྦྱོར་བ་འཇོག་པར་རྩོམ་པ། མཐར་
ཐུག་བྱིན་བརླབས་མེད་པའི་སྨན་བཞི་པོ་སྔ་དྲོ་བྱིན་ལེན་བྱས་པ་གང་ཚིགས་འདས་པ་དང་།
ཕྱི་དྲོ་བྱིན་ལེན་བྱས་པ་ཐུན་ཚོད་ལས་འདས་པ་དང༌། བྱིན་བརླབས་ཅན་རང་རང་གི་བྱིན་
བརླབས་ཀྱི་དུས་ལས་འདས་པའོ། །མི་རུང་བའི་མཚམས་ནང་དུ་ཞག་ལོན་པ་དང་བཙོས་
པ་དང་ལག་ཉར་བླངས་པ་སོགས་མི་རུང་བའི་ཟས་ཉིན་མཚན་འདས་པར་འཆད་ན་གསོག་
འཇོག་གི་ཆ་ལ་བརྟེན་པའི་ཉེས་བྱས་སོ། ། སྣར་བླུགས་པ་དང་སྐུ་མཉེ་བྱ་བའི་སྨན་ལ་ནི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ།
85
གསོག་འཇོག་བྱས་ཀྱང་ཉེས་པ་མེད་དོ། །ཞག་བདུན་པར་བྱིན་གྱིས་བརླབས་པའི་ཉི་མ་
འདས་སོ་ཅོག་དགེ་སློང་མ་ལ་བརྗོད་ན་བསླབ་བྱའི་ཉེས་བྱས་སོ། །གཉིས་པ་བཤགས་པ་
ཙམ་དང་འབྲེལ་བ་ལྟུང་བྱེད་འབའ་ཞིག་པ་ལ་གང་ཟག་དང་ཆོས་ལ་མ་གུས་པ་ངག་གིས་
བསྐྱེད་པ་དང༌། གནས་སུ་གྱུར་པ་དགེ་འདུན་གྱི་གཞི་ལ་ལོག་པར་སྒྲུབ་པ་དང༌། ཕན་
གདགས་པར་བྱ་བ་དགེ་སློང་མའི་ཡུལ་ལ་ལོག་པར་སྒྲུབ་པ་དང༌། འཚོ་བར་བྱེད་པ་ཟས་
ཀྱི་གཞི་ལ་ལོག་པར་སྒྲུབ་པ་དང་། བསླབ་བྱ་ཕུན་སུམ་ཚོགས་པ་བཞིའི་ཡུལ་ལ་ལོག་པར་
སྒྲུབ་པ་དང་ལྔའོ། །དང་པོ་ལ་གང་ཟག་ལ་མ་གུས་པ་དང༌། ཆོས་ལ་མ་གུས་པ་གཉིས།།
དང་པོ་ལ་ལྔ་ལས་དང་པོ་ཤེས་བཞིན་དུ་རྫུན་དུ་སྨྲ་བའི་ལྟུང་བྱེད་ལ་གཉིས་ཀྱི་ལྟུང་བ་རྣམ་
གཞག་ལ་བཞི་ལས། གཞིའི་ཡན་ལག་ལ་གང་ལ་གོ་བར་བྱ་བའི་ཡུལ་ནི་ཐ་སྙད་ལྔ་དང་
ལྡན་པ། ལུས་ཐ་མལ་དུ་གནས་པ། རང་ལས་རྒྱུད་ཐ་དད་པའོ། །གང་བརྗོད་པར་བྱ་
བའི་དོན་ནི་ཕམ་པ་དང་ལྷག་མ་དང་འོག་གི་ལྟུང་བྱེད་དུ་འགྱུར་བའི་རྫུན་དང་འདི་ནས་བཤད་
པའི་སྦོམ་པོ་དང་ཉེས་བྱས་སུ་འགྱུར་བ་གཉིས་དང་ཉེས་བྱས་ཀྱི་སྡེ་ཚན་གྱི་འབྲས་ཆན་གྱིས་
ཚོད་མ་འགེབས་པ་སྟེ་དྲུག་པོ་ལ་གཞན་པའི་འདུ་ཤེས་བསྒྱུར་བའི་དོན་ཅན་ནོ། །བསམ་
པ་ལ་འདུ་ཤེས་མ་འཁྲུལ་ཞིང་ཀུན་སློང་འདུ་ཤེས་བསྒྱུར་ཏེ་སྨྲ་བར་འདོད་པ་རྒྱུན་མ་ཆད་
པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སྨྲ་བར་རྩོམ་པའོ། །མཐར་ཐུག་ཡུལ་གྱིས་
དོན་གོ་བའོ། །ལྟུང་བར་འགྱུར་ཚུལ་ནི་ལྟུང་བ་བྱུང་བ་ལ་བྱུང་བར་ཤེས་བཞིན་དུ་མ་བྱུང་
ཞེས་སྨྲ་བ་ལྟ་བུ་དངོས་པོ་དང་འདུ་ཤེས་མཐུན་པ་དང་། ལྟུང་བ་མ་བྱུང་བ་ལ་མ་བྱུང་པར་
ཤེས་བཞིན་དུ་བྱུང་ངོ་ཞེས་སྨྲ་བ་ལྟ་བུ་དངོས་པོ་དང་འདུ་ཤེས་མི་མཐུན་པ་གཉི་ག་ལ་ལྟུང་
བྱེད་དུ་འགྱུར་ཞིང་དང་པོར་འདུ་ཤེས་བསྒྱུར་འདོད་མེད་ཀྱང་སྨྲ་བའི་ཚེ་གསར་དུ་འདུ་ཤེས་
བསྒྱུར་འདོད་བྱུང་ན་ཡང་དངོས་གཞིར་འགྱུར་རོ། །གསོ་སྦྱོང་ལ་ཅི་འདི་ལ་ཁྱེད་ཡོངས་
སུ་དག་གམ་ཞེས་དྲིས་པ་ན་མ་དག་པར་ཤེས་པའམ་ཡིད་གཉིས་ཟ་བཞིན་དུ་ཅང་མི་སྨྲ་བས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 86 །
འདའ་བ་ནི་ཉེས་བྱས་སུ་འགྱུར་རོ། །མནལ་འདོར་བ་ནི་བསླབ་བྱའི་ཉེས་བྱས་སོ། །གཉིས་
པ་སྐྱོན་ནས་སྨྲ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་གི་སྐྱོན་ནས་སྨྲ་བའི་ཡུལ་
ནི་དགེ་སློང་ཆོས་དྲུག་ལྡན་ནོ། །གང་གོ་བར་བྱ་བའི་དངོས་པོ་ནི་ཡུལ་དུས་དེར་སྐྱོན་དུ་
གྲགས་ཤིང་རུང་བ་མ་ཡིན་པའོ། །གསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་སྐྱོན་
གདགས་འདོད་ཀྱི་བསམ་པ་ཁོ་ནས་སྨྲ་བར་འདོད་པ་རྒྱུན་མ་ཆད་པའོ། ། སྦྱོར་བ་ངག་མཚན་
ཉིད་ལྔ་ལྡན་གྱིས་འཇམ་པོའམ་རྩུབ་པོ་གང་རུང་གིས་སྨྲ་བར་རྩོམ་པའོ། །མཐར་ཐུག་མི་
དགའ་བར་མ་གྱུར་ན་ཡང་ཡུལ་གྱིས་དོན་གོ་བ་ན་ལྟུང་བྱེད་དུ་འགྱུར་ཞིང་། འདུ་ཤེས་བསྒྱུར་
ཏེ་སྨྲ་ན་ནི་རྫུན་གྱི་ལྟུང་བར་འགྱུར་རོ། །རྒྱལ་རིགས་ལ་ཡུལ་དུས་དེ་ན་སྐྱོན་དུ་གྲགས་པ་
སྐྱོན་གདགས་འདོད་ཀྱིས་སྨྲ་བ་དང་ཚིག་བསྐྱལ་བ་དང་རྩུབ་མོ་སྨྲ་བ་ནི་ཉེས་བྱས་སོ། །གསུམ་
པ་ཕྲ་མ་བྱེད་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་དབྱེ་བའི་ཡུལ་ནི་གཉི་ག་
དགེ་སློང་ཆོས་དྲུག་ལྡན་གྱི་སྟེང་དུ་བྱེད་ཟིན་པ་མ་ཡིན་པ། །བསམ་པ་ལ་འདུ་ཤེས་མ་འཁྲུལ་
ཞིང་ཀུན་སློང་དབྱེ་འདོད་པ་རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་མིང་
ནས་སྨོས་ཏེ་འབྱེད་པར་རྩོམ་པ། མཐར་ཐུག་དོན་གོ་བ་ནི་བྱེ་བར་མ་གྱུར་ཀྱང་ལྟུང་བྱེད་
དོ། །མིང་ནས་མ་སྨོས་པ་དང༌། དགེ་སློང་ལས་གཞན་པའི་ཕྲ་མ་བྱེད་པ་སོགས་ཡན་ལག་
མ་ཚང་བ་ལ་ཉེས་བྱས་སོ། །བཞི་པ་སྐྱོ་སྔོགས་བྱེད་པའི་ལྟུང་བྱེད་ལ་བཞི་ལས་གཞིའི་ཡན་
ལག་ལ་གང་ལ་སྐྱོ་སྔོགས་བྱེད་པའི་རྩོད་པ་ནི་དགེ་སློང་མཚན་ཉིད་དང་ལྡན་པ་གཉིས་ཡན་
ཆད་ཀྱི་རྩོད་པ་བཞི་པོ་གང་རུང་ཡིན་པ། དགེ་འདུན་མཚན་ཉིད་དང་ལྡན་པས་ཆོས་ཕྱོགས་
སུ་ཞི་བར་བྱས་པའོ། །གང་ལ་གོ་བར་བྱ་བའི་ཡུལ་ནི་དགེ་སློང་ཆོས་དྲུག་ལྡན་གྱི་སྟེང་དུ་
རྩོད་པ་ཞི་བར་བྱེད་པ་ལ་གཏོགས་པའོ། །རྟེན་ནི་རྩོད་པའི་རྒྱུས་ཤེས་ཤིང་འདུན་པ་ཕུལ་
བ་ཡན་ཆད་ཀྱིས་རྩོད་པ་ཞི་བྱེད་ལ་གཏོགས་པའོ། །བསམ་པ་ལ་འདུ་ཤེས་ནི་རྩོད་པ་ཆོས་
ཕྱོགས་སུ་ཞི་བ་ལ་དེར་ངེས་པའམ་ཡིད་གཉིས་ཟ་བས་འདུ་ཤེས་པའོ། །དེ་ཡང་རྩོད་པ་སྤྱི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 87
ལ་སྐྱོ་སྔོགས་བྱེད་འདོད་པའི་ཚེ་འཁྲུལ་མ་འཁྲུལ་འདྲ་ཞིང་བྱེ་བྲག་ལ་སྐྱོ་སྔོགས་བྱེད་འདོད་
པའི་ཚེ་འདུ་ཤེས་མ་འཁྲུལ་བ་དང་ཀུན་སློང་བསམ་པ་ཐག་པ་ནས་སྐྱོ་སྔོགས་བྱེད་འདོད་རྒྱུན་
མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སྐྱོ་སྔོགས་བྱེད་པར་རྩོམ་པ། མཐར་
ཐུག་དེའི་རྐྱེན་གྱིས་དོན་གོ་བའོ། །རྣལ་དུ་མ་ཕེབས་པ་དང་རྒྱུས་མི་ཤེས་པས་སྐྱོ་སྔོགས་
བྱེད་པ་དང་། བསླབ་པ་སྤྱོད་པ་སོགས་ལས་ཀྱི་འབྲས་བུ་ལ་གནས་པ་ལ་དེའི་རྒྱུ་ལ་མ་ཆགས་
སོ་ཞེས་སྐྱོ་སྔོགས་བྱེད་པ་སོགས་ཡན་ལག་མ་ཚང་བ་ལ་ཉེས་བྱས་སོ། །ལྔ་པ་བཤེས་ངོར་
བྱས་སོ་ཞེས་སྐུར་བ་འདེབས་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་གིས་སྐུར་
བ་འདེབས་པའི་དངོས་པོ་ནི་ཟས་ལས་གཞན་པའི་དགེ་འདུན་མཚན་ཉིད་དང་ལྡན་པའི་རྙེད་
པ་ཡིན་པ། ཕལ་ཆེར་རུང་ཞིང་ཚད་དང་ལྡན་པ། ཡུལ་དེ་ལ་ལོག་པར་བྱིན་པ་མ་ཡིན་
པའོ། །གང་ལ་སྐུར་བ་གདབ་པའི་ཡུལ་ནི་དགེ་སློང་ཆོས་དྲུག་ལྡན་གྱི་སྟེང་དུ་རང་དང་
བསྡོས་པ་གཉིས་ལས་ནོར་ཐ་དད་ཅིང་། ལོག་པར་སྡོ་བ་པོ་མ་ཡིན་པའོ། །བསྡོ་སའི་ཡུལ་
ནི་ཐ་སྙད་ལྔ་དང་ལྡན། ལུས་ཐ་མལ་དུ་གནས། རང་ལས་ནོར་ཐ་དད་པ། དགེ་འདུན་
མ་ཡིན་པའོ། །གང་ལ་གོ་བར་བྱ་བའི་ཡུལ་ནི་ཐ་སྙད་ལྔ་དང་ལྡན། ལུས་ཐ་མལ་དུ་གནས།
རང་ལས་རྒྱུད་ཐ་དད་པའོ། །རྟེན་ནི་གོས་སྦྱིན་པའི་ལས་དེ་ལ་འདུན་པ་ཕུལ་བ་ཡན་ཆད་
ཀྱིས་མཐུན་པ། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་སྐུར་བ་འདེབས་པར་འདོད་
པ་རྒྱུན་མ་ཆད་པའོ། །སྦྱོར་བ་མིང་མ་སྨོས་ཀྱང་རུང་སྟེ་ངག་མཚན་ཉིད་ལྔ་ལྡན་གྱིས་སྐུར་
བ་འདེབས་པར་རྩོམ་པ། མཐར་ཐུག་དོན་གོ་བའོ། །མལ་ཆ་སྟོབས་པ་པོ་ལ་སོགས་པ་
བསྐོ་བའི་ཚེ་ལས་ཀྱིས་མ་བསྐོས་ན་བསླབ་བྱའི་ཉེས་བྱས་སོ། །གཉིས་པ་ཆོས་ལ་མ་གུས་
པ་ལ་གཉིས་ལས་ལུང་གི་ཆོས་ལ་མ་གུས་པ་ལ་གསུམ་གྱི་དང་པོ་ཁྱིམ་པ་མོ་ལ་སྟོན་པའི་ལྟུང་
བྱེད་ལ་བཞི་ལས་གཞིའི་ཡན་ལག་ལ་གང་ལ་སྟོན་པའི་ཡུལ་ནི་བུད་མེད་ཀྱི་མཚན་དོན་བྱེད་
ནུས་པ་དང་ལྡན་པ། ལུས་ཐ་མལ་དུ་གནས་པ། བསྟེན་དུ་རུང་བ། མ་ནིང་མཚན་གཉིས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 88
མ་ཡིན་པ་ལས་གཞན་པའི་ཐ་སྙད་བཞི་དང་ལྡན་པ། རྫུ་འཕྲུལ་ཅན་མ་ཡིན་པ། ཁྱིམ་པ་
ཡིན་པ། ཉེ་དུ་མ་ཡིན་པ། ངོ་མ་སྤོས་པ། མཁས་པའི་རང་བཞིན་མ་ཡིན་པ། རྟེན་ནི་མི་
ཡིན་པ་སྨྲ་ཤེས་པ་དོན་གོ་བ། བསམ་པ་རང་བཞིན་དུ་གནས་པ། སྐྱེས་པའི་མཚན་དོན་
བྱེད་ནུས་པ། ལོང་བ་མ་ཡིན་པ། ཐོས་པའི་ཉེ་འཁོར་ན་གནས་པ། སྤྱོད་པ་དང་མཚན་
གྱི་སྒོ་ནས་འགྱུར་བ་མི་བསྟེན་པའི་ཁྲིམས་གྲོགས་དང་མི་ལྡན་པའོ། །གང་སྟོན་པའི་ཆོས་
ནི་སངས་རྒྱས་ཀྱི་བཀའ་ཡིན་པ། དོན་གྱི་བདག་ཉིད་ཡིན་པ། ཚིག་ལྔའམ་དྲུག་ལས་ལྷག་
པ། སྔར་ཤེས་པའི་དོན་ལས་གཞན་ཡིན་པའོ། །གང་དུ་སྟོན་པའི་གནས་ནི་གནས་གཅིག་
ཡིན་པ། དུས་ཉི་མ་གཅིག་ཡིན་པའོ། །བསམ་པ་ལ་འདུ་ཤེས་ནི་ཚིག་ལྔའམ་དྲུག་ལས་
ལྷག་པ་ལ་དེར་ངེས་པའམ་ཡིད་གཉིས་གང་རུང་གིས་ཤེས་ཤིང་ཀུན་སློང་ཆོས་སྟོན་འདོད་
རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སྟོན་པར་ཞུགས་པ། མཐར་
ཐུག་དོན་གོ་བའོ། །ཚིག་ལྔའམ་དྲུག་ལས་ལྷག་པ་གནས་ཐ་དད་དུ་བསྟན་པ་དང༌། མོའི་
མཚན་ཤས་ཆེ་བའི་མཚན་གཉིས་པའི་ཁྲིམས་གྲོགས་དང་བཅས་ཏེ་སྟོན་པ་དང་། མ་ནིང་
ཕོ་མོ་དང་སྤྲུལ་པ་མོ་ལ་ཆོས་སྟོན་པ་སོགས་ཡན་ལག་མ་ཚང་བ་དང་། བུད་མེད་གཡེམ་
ཞིང་རྒོད་བག་ཅན་ལ་ཁྲིམས་གྲོགས་མཚན་ཉིད་དང་ལྡན་པ་དང་བཅས་ཏེ་ཡང་ཆོས་སྟོན་
པ་ཉེས་བྱས་སོ། །ཚིག་ལྔ་པ་ལ་ལྔ་སྟོན་པ་དང༌། གཞན་དྲུག་ཚུན་ཆད་སྟོན་པ་ལ་ཉེས་
པ་མེད་ཅིང་། དམིགས་ཀྱིས་འདྲི་བའི་ལན་བརྗོད་པ་དང༌། སྔར་བཟུང་ཟིན་པ་སྟོན་པ་
དང་། བསྟེན་གནས་འབོགས་པ་དང༌། ཡོན་བཤད་བྱེད་པ་སོགས་ལ་ཚིག་དྲུག་ལས་ལྷག་
ཀྱང་ལྟུང་བ་མེད་དོ། །གཉིས་པ་འདོན་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་
དང་ལྷན་ཅིག་འདོན་པའི་ཡུལ་ནི་བསྙེན་པར་མ་རྫོགས་པ་ཐ་སྙད་ལྔ་དང་ལྡན་པ། ལུས་
ཐ་མལ་དུ་གནས་པ། བསམ་པ་ཐག་པ་ནས་དགེ་སློང་ལས་ཅིག་ཅར་རམ་སྔར་འདོན་པར་
འདོད་པ། ངོ་མ་སྤོས་པའོ། །གང་འདོན་པའི་དངོས་པོ་ནི། སྟོན་བྱེད་དུ་གྱུར་པའི་ཆོས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 89 །
སམ་ཡི་གེ་གང་ཡང་རུང་བ། ངག་གི་བདག་ཉིད་ཡིན་པ། སྔར་ཤེས་པ་ལས་གཞན་ཡིན་
པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་བསྙེན་པར་མ་རྫོགས་པའི་མཇུག་
ཏུ་འམ་ཅིག་ཅར་འདོན་འདོད་རྒྱུན་མ་ཆད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་
དེ་ལྟར་འདོན་པར་རྩོམ་པ། མཐར་ཐུག་འདོན་པ་རྫོགས་པའོ། །གསུམ་པ་ཁྱད་དུ་གསོད་
པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་ལ་ཁྱད་དུ་གསོད་པའི་གཞི་ནི། འདུལ་
བའི་ཚིག་ཡིན་པ། བདག་ཉིད་ཀྱི་བསླབ་པ་ལས་བརྩམས་པ་ཡིན་པའོ། །གོ་བྱ་ཡུལ་ནི་
དགེ་སློང་ཆོས་དྲུག་ལྡན་ནོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཁྱད་དུ་གསོད་
པའི་ཚིག་སྨྲ་བར་འདོད་པ་རྒྱུན་མ་ཆད་པའོ། ། སྦྱོར་བ་ངག་མཚན་ཉིད་ལྔ་ལྡན་གྱིས་དགེ་
སློང་རྣམས་འགྱོད་པ་དང་ཞུམ་པར་འགྱུར་པའི་བསླབ་པའི་གཞི་ཕྲན་ཚེགས་འདི་ལྟ་བུ་ཟླ་
བ་ཕྱེད་ཅིང་གདོན་ཅི་དགོས་ཞེས་པ་ལྟ་བུ་སྨྲ་བར་རྩོམ་པ། མཐར་ཐུག་དོན་གོ་བའོ། །མངོན་
པ་ལ་ཁྱད་དུ་གསོད་ན་ཡང་ལྟུང་བྱེད་དུ་འགྱུར་བའི་ཚུལ་སྔར་བཞིན་ཡན་ལག་བརྩིས་ནས་
ཤེས་པར་བྱའོ། །འདུལ་བ་དང་ཐུན་མོང་མ་ཡིན་པའི་མདོ་སྡེ་ལ་ཁྱད་དུ་གསོད་ན་ཉེས་བྱས་
སོ། །གཉིས་པ་རྟོགས་པའི་ཆོས་ལ་མ་གུས་པ་ལ་གཉིས་ཀྱི་དང་པོ་གནས་ངན་ལེན་རྗོད་པའི་
ལྟུང་བྱེད་ལ་བཞི་ལས་གཞིའི་ཡན་ལག་ལ་གང་ལ་བརྗོད་པའི་ཡུལ་ནི་བསྙེན་པར་མ་རྫོགས་
པ། ཐ་སྙད་ལྔ་དང་ལྡན། ལུས་ཐ་མལ་དུ་གནས། ཕམ་ལྷག་གི་མཚན་ཉིད་མི་ཤེས་པའོ།
གང་བརྗོད་པའི་དངོས་པོ་ནི་དགེ་སློང་སྡོམ་པ་གསོར་རུང་ཡན་ཆད་ཀྱི་ཆོས་དྲུག་ལྡན་གྱི་རྒྱུད་
ཀྱི་ཕམ་ལྷག་གི་ལྟུང་བ་ཡིན་པའོ། །གང་གིས་རྗོད་པའི་རྟེན་ནི་གནས་ངན་ལེན་རྗོད་པར་
མ་བསྐོས་ཤིང་གནང་བ་མ་གསོལ་བ། དགེ་འདུན་ཐམས་ཅད་ཀྱིས་གླེང་བའི་ཚེ་དེའི་ཁོངས་
སུ་མི་གཏོགས་པའོ། །བསམ་པ་ལ་འདུ་ཤེས་ནི་ཉན་པ་པོ་མི་ཤེས་པ་དང་བསྙེན་པར་མ་
རྫོགས་པ་ལ་དེར་ཤེས་པའམ་ཡིད་གཉིས་ཟ་བའོ། །ཀུན་སློང་གནས་ངན་ལེན་རྗོད་པའི་
ཚིག་སྨྲ་བར་འདོད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སྨྲ་བར་རྩོམ་པའོ། །མཐར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 90
ཐུག་དོན་གོ་བའོ། །ཕམ་ལྷག་ལས་གཞན་པའི་གནས་ངན་ལེན་རྗོད་པ་དང་། བསྙེན་པར་
མ་རྫོགས་པའི་དང༌། ཉན་པ་པོ་མི་ཤེས་པ་དང་། བསྙེན་པར་མ་རྫོགས་པ་མ་ཡིན་པ་ལ་
ཡིན་པར་འདུ་ཤེས་པ་དང་ཡིད་གཉིས་ཟ་བས་རྗོད་པ་རྣམས་ལ་ཉེས་བྱས་སོ། །བསླབ་བྱའི་
ཉེས་བྱས་ནི་ཁྱིམ་པ་སུན་འབྱིན་པའི་དགེ་སློང་དང་དགེ་སློང་མ་ཁྱིམ་དུ་སོ་སོར་གོ་བར་བྱེད་
པའི་དགེ་སློང་མ་བསྐོས་པ་དང་། བསྐོས་པ་དེས་ཁྱིམ་རྣམས་སུ་གོ་བར་མ་བྱས་པ་དང་།
གནས་ངན་ལེན་རྗོད་པར་སྤྲོ་བའི་གང་ཟག་མ་བྱུང་ན་དགེ་སློང་ཐམས་ཅད་ཀྱིས་གླེང་བའི་
ཕྱིར་གསོལ་བའི་ལས་མ་བྱས་པ་རྣམས་སོ། །གཉིས་པ་མི་ཆོས་བླ་མ་བདེན་པར་སྨྲ་བའི་
སྟུང་བྱེད་ལ་བཞི་ལས་གཞིའི་ཡན་ལག་ལ་གང་ལ་བརྗོད་པའི་ཡུལ་ནི་བསྙེན་པར་མ་རྫོགས་
པ་ཐ་སྙད་ལྔ་དང་ལྡན་པ། ལུས་ཐ་མལ་དུ་གནས་པ། བདེན་པ་མ་མཐོང་བའོ། །གང་
བརྗོད་པའི་དངོས་པོ་ནི་རང་རྒྱུད་ལ་ཡོད་པའི་མི་ཆོས་བླ་མའོ། །བསམ་པ་ལ་འདུ་ཤེས་མ་
འཁྲུལ་ཞིང་ཀུན་སློང་མི་ཆོས་བླ་མ་བདེན་པར་སྨྲ་འདོད་རྒྱུན་མ་ཆད་པའོ། །སྦྱོར་བ་དང་
མཐར་ཐུག་སྔ་མ་དང་འདྲའོ། །ཁྱིམ་པའི་མདུན་དུ་དགོས་པ་མེད་པར་ཆོ་འཕྲུལ་སྟོན་པ་
ལ་བསླབ་བྱའི་ཉེས་བྱས་སོ། །གཉིས་པ་གནས་སུ་གྱུར་པའི་དགེ་འདུན་གྱི་གཞི་ལ་ལོག་པར་
སྒྲུབ་པ་ལ་བྱ་བ་མང་བ་ལས་གྱུར་པ། གནོད་པ་ལས་གྱུར་པ། གནས་སྒྲུབ་པ་ལས་གྱུར་
པ་གསུམ་མོ། །དང་པོ་ས་བོན་དང་སྐྱེ་བ་འཇིག་པའི་ལྟུང་བྱེད་ལ་གཉིས་ཀྱི་དང་པོ་ལྟུང་བ་
རྣམ་གཞག་ལ་བཞི་ལས་གཞིའི་ཡན་ལག་ལ་གང་ཉམས་པར་བྱ་བའི་ས་བོན་དང་སྐྱེ་བ་རང་
གི་ངོ་བོར་གྲུབ་པ། མ་ཉམས་པ། རུང་བ་མ་བྱས་པའོ། །རྟེན་ཆོམ་རྐུན་པས་རྩྭ་ལ་སོགས་
པས་བཅིངས་པའི་ཚེ་མ་ཡིན་པའོ། །བསམ་པ་ལ་འདུ་ཤེས་ནི་མ་ཉམས་པ་ལ་མ་ཉམས་
པར་ཤེས་པའམ་ཡིད་གཉིས་ཟ་བའོ། །ཀུན་སློང་ཉམས་པར་བྱེད་འདོད་པའོ། །སྦྱོར་བ་
རང་ངམ་བསྐོས་པས་འདམ་རྫབ་སོགས་ཀྱིས་གནོན་པ་དང་ཁུ་ཚན་སོགས་དབོ་བ་དང་། རླུང་
དང་ཉི་མ་དང་ས་གཞི་སྐམ་པོར་འཇོག་པ་སོགས་ཀྱིས་ཉམས་པར་རྩོམ་པའོ། །མཐར་ཐུག་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 91
ཉམས་པར་གྱུར་པའོ། །དེ་ཡང་སྦྱོར་བ་གཅིག་གིས་དུ་མ་ཉམས་པར་བྱེད་ན་སྦྱོར་བའི་ཉེས་
བྱས་གཅིག་དང༌། དངོས་གཞི་ལ་གྲངས་རེ་རེ་ལ་ལྟོས་པའི་ལྟུང་བྱེད་དུ་འགྱུར་ཞིང་སྡོང་
བུ་ལྟ་བུ་རྩ་བ་ནས་གཅོད་ན་ཡལ་ག་དུ་མ་ཡོད་ཀྱང་ལྟུང་བྱེད་གཅིག་དང་སྦྱོར་བ་ལ་སྟ་རེ་
སོགས་བསྣུན་པའི་གྲངས་དེ་སྙེད་ཀྱི་ཉེས་བྱས་སུ་འགྱུར་རོ། །གཞིའི་ཡན་ལག་མ་ཚང་
བ། ཤིང་ཐོག་ལ་སོགས་པའི་ཚི་གུ་མ་བཅོམ་པར་མིད་པ་དང༌། སྙིང་པོ་ལ་མ་རེག་པའི་
ཤིང་ཤུན་དང་། ཤུན་པའི་བར་གྱི་སྲི་དང་། འདབ་མ་སྐྱ་བོ་དང༌། མེ་ཏོག་ཁ་བྱེ་བ་དང་།
འབྲས་བུ་སྨིན་པ་རྣམས་དང༌། ཁྱིའུ་ཁ་མ་ཐོན་པ་དང་། ས་འབུས་པ་དང་ཤ་མོ་དང་ཤ་
བ་ལ་དང་སྣོད་ལ་སོགས་པའི་བླ་མ་ཉམས་པར་བྱེད་པ་རྣམས་ལ་ཉེས་བྱས་སོ། །གཉིས་
པ་བསླབ་པའི་ཉེས་པས་ནི། ལག་གི་བླས་དཀོན་མཆོག་གི་དོན་དུ་ཤིང་ལྗོན་པ་སོགས་གཅོད་
པའི་ཚེ་མདུན་རོལ་ཉི་མ་བདུན་ནམ་བརྒྱད་ནས་ཤིང་ལ་གནས་པའི་མི་མ་ཡིན་སོགས་ལ་
སྦྱིན་པའི་ཕན་ཡོན་ལ་སོགས་པ་བཤད་པས་སྤྲོ་བ་མ་བསྐྱེད་པ་དང་། དེ་ལྟར་བྱས་ཀྱང་མི་
གཏོང་བའི་ཚེ་གཅོད་པ་དང༌། ཐུན་ཚོད་དུ་རུང་བ་དང་ཞག་བདུན་པ་དང་འཚོ་བའི་བར་
དུ་བཅད་པ་རྣམས་ཕྱི་དྲོ་ལོངས་སྤྱོད་པའི་ཚེ་ཆུ་གྲང་མོས་མ་བཏབ་པ་རྣམས་སོ། །གཉིས་
པ་གནོད་པ་ལས་གྱུར་པ་ལ་དྲུག་ལས་དང་པོ་ལས་བྱེད་པ་ལ་གནོད་པ་འཕྱ་བའི་ལྟུང་བྱེད་
ལ་བཞི་ལས་གཞིའི་ཡན་ལག་ལ་གང་འཕྱ་བའི་ཡུལ་ནི་དགེ་སློང་ཆོས་དྲུག་ལྡན་གྱི་སྟེང་དུ་
ཞལ་ཏ་བར་བསྐོས་པའམ་མ་བསྐོས་ཀྱང་བྱ་བ་བྱེད་བཞིན་པ་དང་སྔར་བསྐོས་པ་བག་ཡངས་
སུ་བྱས་པ་གང་རུང་ཡིན་པ། རང་ལ་ཟས་གོས་དམན་པ་ཆེད་དུ་སྟོབས་པ་མ་ཡིན་པའོ།
རྟེན་ནི་ལས་ཀྱིས་དམན་པའི་གྲངས་སུ་བགྲངས་པའོ། །བསམ་པ་ལ་འདུ་ཤེས་མ་འཁྲུལ་
ཞིང་ཀུན་སློང་བདག་དང་འབྲེལ་བའི་དོན་གྱིས་འཕྱ་བར་འདོད་པའོ། །སྦྱོར་བ་ངག་མཚན་
ཉིད་ལྔ་ལྡན་གྱིས་འཕྱ་བའི་ཡུལ་དེས་ཐོས་པར་མིང་ནས་གསལ་པོར་སྨོས་པའམ་གསལ་པོར་
མིང་མ་སྨོས་པར་ཟུར་གྱིས་འཕྱ་བར་ཞུགས་པ། མཐར་ཐུག་དོན་གོ་བའོ། །ཚིག་ཅུང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 92
ཟད་ཙམ་ཡང་མི་བཟོད་པ་ལ་དྲན་སྐུལ་བྱེད་པ་དང་། དེ་ལྟ་བུ་རང་དང་ཞེ་འགྲས་པ་དེ་
རང་གིས་དངོས་སུ་དགེ་འདུན་གྱི་ལས་སུ་བསྐོ་བ་ལ་བསླབ་བྱའི་ཉེས་བྱས་སོ། །གཉིས་
པ་བཀའ་བསྒོ་བ་ལ་གནོད་པ་བསྒོ་བ་རྣ་ལ་གཟན་པའི་ལྟུང་བྱེད་ལ་བཞི་ལས་གཞིའི་ཡན་ལག་
ལ་བསྒོ་བ་རྣ་ལ་གཟན་པའི་ཡུལ་ནི་དགེ་སློང་ཆོས་དྲུག་ལྡན་གྱི་སྟེང་དུ་བདག་ལ་ཚུལ་ཁྲིམས་
ཀྱི་སྒོ་ནས་ཆོས་མཐུན་དུ་གླེང་བར་ཞུགས་པའོ། །བསམ་པ་ལ་འདུ་ཤེས་མ་འཁྲུལ་ཞིང་
ཀུན་སློང་བསྒོ་བ་རྣ་གཟོན་གྱི་ཚིག་སྨྲ་བར་འདོད་པའོ། །སྦྱོར་བ་ངག་མཚན་ཉིད་ལྔ་ལྡན་
གྱིས་ལན་ལོག་པར་རྗོད་པ་སྟེ་མེ་རེག་གི་ལྟུང་བ་གླེངས་པ་ན་ས་རྐོ་བའི་ལྟུང་བ་མ་བྱུང་ངོ་
ཞེས་པ་ལྟ་བུའོ། །མཐར་ཐུག་དོན་གོ་བའོ། །ལུང་ལྟར་ན་དྲི་བ་རྣ་གཟོན་ལ་ཡང་ལྟུང་བྱེད་
དངོས་གཞི་སྐྱེད་པར་སེམས་སོ། །ཅང་མི་སྨྲ་བ་དང་མི་དྲན་ནོ་ཞེས་པས་བསྒོ་བ་རྣ་ལ་གཟན་
པ་སོགས་ཡན་ལག་མ་ཚང་བ་ལ་ཉེས་བྱས་སོ། །གཞན་གྱི་སྲོག་གི་བར་ཆད་བསྲུང་བ་ལ་
སོགས་པའི་དོན་དུ་བསྒོ་བ་རྣ་ལ་གཟོན་པ་ལ་ཉེས་པ་མེད་དོ། །གང་ཟག་བཅུ་གཉིས་པོ་ལ་
འཕྱེ་བ་དང་བསྒོ་བ་རྣ་ལ་གཟོན་པ་རྣམས་ལ་གསོལ་བའི་ལས་ཀྱིས་དམན་པའི་གྲངས་སུ་མི་
བགྲང་བ་དང་། ཆེ་བཞི་བྱ་དགོས་པའི་གནས་དེ་ལས་མ་བྱོལ་བ་དང་། གནོད་པའི་སྒོམ་
བཅད་པར་ཆེ་བཞི་བྱེད་པ་རྣམས་ལ་བསླབ་བྱའི་ཉེས་བྱས་སོ། །གསུམ་པ་མལ་ཆ་ལ་གནོད་
པ་ལ་གཉིས་ཀྱི་དང་པོ་གནས་མལ་གྱི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་ལ་ལོག་
པར་བསྒྲུབ་པའི་གནས་མལ་གྱི་དགེ་འདུན་ནི་བགནས་མལ་རུང་ཞིང་ཚད་དང་ལྡན་པ། རང་
ངམ་བསྐོས་པས་ལོངས་སྤྱད་པ། ཆུད་ཟ་བའི་ཉེན་དང་བཅས་པའོ། །གནས་ནི་ཕན་ཕུན་
དུ་འགྱུར་བའི་ཉེན་ཅན་ཡིན་པའོ། །རྟེན་ནི་ཉམ་ང་བ་དང་ཕྲད་པ་དང་བརྟུལ་བ་བྱས་སམ་
བྱེད་དུ་བཅུག་པ་མ་ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་གནས་མལ་
བཞག་སྟེ་ལམ་དུ་འགྲོ་བའམ་ཕན་ཕུན་གྱི་ཉེན་ཅན་དུ་འཇོག་པར་འདོད་པའོ། །སྦྱོར་བ་
བསམས་པའི་དོན་ལ་ལོག་པར་སྒྲུབ་པར་ཞུགས་པ། མཐར་ཐུག་ནི་རླུང་ངམ་ཆར་གྱིས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 93
རིམ་པ་གཞན་སླེབ་པའམ་སྲིལ་གྱིས་ཟོས་པ་སོགས་ཀྱིས་ཕན་ཕུན་དུ་གྱུར་པའམ་བསྐོར་བའི་
གནས་ལ་ནི་སྒོ་ཁང་ནས་འདོམ་བཞི་བཅུ་རྩ་དགུ་ལས་འདས་པར་ཕྱིན་པའོ། །དེ་ཡང་གཉིས་
ཀྱིས་ཐུན་མོང་དུ་ལོངས་སྤྱོད་པ་ཡིན་ན་ཕྱིས་ལངས་པ་དང་། ལངས་པ་མཉམ་ན་བསླབ་
པ་གཞོན་པ་དང་། ལངས་པ་དང་རྒན་གཞོན་གཉི་ག་མཉམ་ན་གཉི་ག་ལ་ལྟུང་བར་འགྱུར་
ཞིང་བསྡུ་བ་བཅོལ་བས་ལྟུང་བ་ཁེགས་པ་ལ་ཡང་བསྙེན་པར་མ་རྫོགས་པ་དང་རྒས་པ་དང་
ན་བ་དང་ཞེ་འགྲས་པ་དང་བསླབ་པ་ལས་གཡེལ་བ་རྣམས་མ་ཡིན་པ་ལ་བཅོལ་པ་དགོས་
སོ། །གཉིས་པ་བསླབ་བྱའི་ཉེས་པ་ལ་འགྲོ་བར་ཆས་པ་དང་འབྲེལ་བ་ཁྱིམ་དང་འབྲེལ་བ་
ནད་པ་དང་འབྲེལ་བ་དགེ་བའི་ཕྱོགས་བརྩམ་པ་དང་འབྲེལ་བ་གཙུག་ལག་ཁང་དང་འབྲེལ་
བའི་བསླབ་བྱའི་ཉེས་པ་སྟེ་ལྔའོ། །དང་པོ་ནི་གནས་མལ་མ་བསྡུས་པར་བསོད་སྙོམས་ལ་
སོང་བའི་ཚེ་རླུང་དང་ཆར་བྱུང་ན་གཙུག་ལག་ཁང་ན་གནས་པོ་རྣམས་ཀྱིས་མ་བསྡུས་པ་
དང༌། གནས་མལ་མ་བསྡུས་པར་ཕྱིན་ཏེ་ལམ་དུ་དྲན་ན་ཕྱིན་ཆད་འདི་ལྟར་མི་བྱ་ཞེས་
མ་བརྗོད་ཅིང་སེམས་མ་བསྐྱེད་པ་དང་། དེའི་ཚེ་ལམ་དུ་དགེ་སློང་དང་ཕྲད་ན་བསྡུ་བ་མ་
བཅོལ་བ་དང༌། གནས་ནས་འགྲོ་བའི་ཚེ་ཉམ་ང་བ་དང་ཕྲད་པར་མི་འགྱུར་ན་བདག་པོ་
ལ་མ་གཏད་པ་དང་། མ་བསྡུས་པར་འགྲོ་བ་དང་། གནས་མལ་དྲི་མ་ཅན་མ་སྤྲུགས་པ་
དང་། རང་གིས་བསྡུ་བ་མི་ཁོམ་ན་དགེ་སློང་སོགས་ལ་མ་བཅོལ་བ་དང་། འཆོལ་ས་མེད་
ན་ལྡེ་མིག་མ་སྦས་པར་འགྲོ་བ་དང་། ལམ་དུ་དགེ་སློང་འོང་བ་མཐོང་ན་ལྡེ་མིག་སྦས་པའི་
ཕྱོགས་དེ་མ་བསྟན་པའོ། །གཉིས་པ་ནི་དགེ་སློང་རྣམས་མགྲོན་དུ་འབོད་པའི་ཁྱིམ་དུ་སྟན་
གཡར་པོ་མི་སྦྱིན་པ་དང༌། ཁྱིམ་ནས་ཕྱིར་འོང་བའི་ཚེ་ཁྱིམ་པ་དང་དགེ་ཚུལ་སོགས་ལ་
མི་འཆོལ་བར་རང་གིས་བཀུར་བ་དང་། དེ་དག་མེད་པ་དང་ཁྱིམ་པས་བསྐྱལ་ལོ་ཞེས་ཟེར་
ན་མི་བཞག་པ་དང་། ཁྱིམ་པས་མ་བསྐྱལ་ན་གནས་པ་དག་གིས་མ་བླངས་པ་དང་། གནས་
པ་མེད་ན་རང་ངམ་དེས་ཀྱང་མི་ལྕོགས་ན་དགེ་འདུན་ཐམས་ཅད་ཀྱིས་ཀྱང་མ་བླངས་པ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 94་
དང་། གཙུག་ལག་ཁང་དུ་སྦྱིན་བདག་གིས་རང་གི་དོན་དུ་སྟན་གཡར་བའི་ཚེ་མི་སྦྱིན་པ་
དང༌། དེའི་སྲུང་མ་མི་འཇོག་པ་དང་། བཞག་པ་དེས་ཀྱང་ཕྱོགས་གཅིག་ཏུ་བསྡད་དེ་ཁ་
ཏོན་སོགས་དང་། སྟན་ལ་ལྟ་བར་མི་བྱེད་པ་དང་། ཁྱིམ་པ་དོང་བའི་ཚེ་མ་བསྡུས་པ་དང༌།
ཁྱིམ་པས་སྟན་མ་དུངས་པར་གྱུར་པ་བྱི་དོར་མ་བྱས་པ་དང་། ཁྱིམ་པས་བཏིང་བའི་སྟན་
མ་བསྡུས་པ་མཐོང་ན་མི་བསྡུ་བ་དང་། མཐོང་བ་དེ་རྒས་པ་དང་ནད་པ་ཡིན་ན་གཞན་ལ་
མ་སྤྲན་པའོ། །གསུམ་པ་ནི་ཚངས་པ་མཚུངས་པར་སྤྱོད་པ་ན་བའི་ཚེ་ལྟར་མི་འགྲོ་བ་དང་།
དེར་སྟན་ཁྱེར་ཏེ་འཕྲོ་བ་དང་། མི་འདུག་པར་ལྟ་བ་དང་། །ནད་གཡོག་གིས་སྟན་མི་གཤོམ་
པ་རྣམས་སོ། །བཞི་པ་ནི་མཁན་པོའམ་སློབ་དཔོན་ཉིན་མོ་སྤྱོད་པ་སོགས་ལ་འགྲོ་བའི་ཚེ་
ཕྱི་བཞིན་དུ་མི་འགྲོ་བ་དང༌། འགྲོ་བའི་ཚེ་ཡང་དེའི་སྟན་མི་བཀུར་བ་དང་། བླ་མ་ལ་མ་
ཞུས་པར་སྟན་ཁུར་ཏེ་འགྲོ་བ་དང་། བླ་གབ་མེད་པར་ཆོས་ཉན་པའི་ཚེ་རླུང་དང་ཆར་བྱུང་
ན་གནས་མལ་མི་བསྡུ་བ་དང་། དེའི་ཚེ་གཞོན་ནུ་རྣམས་ཀྱིས་རྒན་པོའི་གནས་མལ་ལྕི་བ་
དང་མ་བརྗེས་པ་དང་། ཁྲི་དང་ཁྲི་ལྟ་བུར་མཐུན་པར་མི་བཞག་པའོ། །ལྔ་པ་ནི་ཆར་འབབ་
པ་ལ་སོགས་པའི་དོགས་པ་མེད་པའི་ཚེ་གཙུག་ལག་ཁང་གཞན་དུ་སྟན་གཡར་པོ་མི་སྦྱིན་
པ་དང༌། ལམ་ཁར་ཆར་ལ་སོགས་པ་བྱུང་ན་འོས་པར་བཅེར་ཏེ་རྫས་ངན་པ་ཞིག་གིས་
མ་གཡོགས་པ་དང་། གཙུག་ལག་ཁང་དུ་ཕྱིན་ནས་རྫས་རྣམས་མ་བསྐམས་པ་དང་། མེ་
ལ་སོགས་པའི་གནོད་པ་བྱུང་བའི་ཚེ་དང་པོར་རང་གི་ཡོ་བྱད་དང༌། རྗེས་སུ་དགེ་འདུན་
གྱི་ཡོ་བྱད་མི་འདོན་པ་དང༌། བཏོན་ཟིན་པ་བསྲུང་བའི་ཕྱིར་དགེ་སློང་རྫས་འདོན་པ་ལ་
སོགས་པའི་ལས་མི་ནུས་པ་མ་བཞག་པ་དང་། ལུས་སྲོག་ལ་གནོད་པའི་མེ་ལ་སོགས་པའི་
ནང་ནས་རྫས་འདོན་པ་རྣམས་སོ། །གཉིས་པ་གདིང་བའི་ལྟུང་བྱེད་ལ་ལྟུང་བ་རྣམ་གཞག་
ལ་བཞི་ལས་གཞིའི་ཡན་ལག་ལ་གང་དུ་ལོག་པར་སྒྲུབ་པའི་གནས་ནི་དགེ་འདུན་གྱི་གནས་
ཡིན་པ། གནས་ཀྱི་མཚན་ཉིད་དུ་གྲུབ་པ། སྤྱོད་ལམ་བཞི་ཤོང་བ། ཕན་ཕུན་དུ་འགྱུར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 95
པའི་ཉེན་ཡོད་པའོ། །གང་གིས་ལོག་པར་སྒྲུབ་པའི་དངོས་པོ་ནི་རྩྭ་དང་ལོ་མ་གང་རུང་གི་
གདིང་བ་ཡིན་པ། འཇིག་རྟེན་ན་གྲགས་པའི་ཚད་དུ་ལོངས་པ། རང་ངམ་བསྐོས་པས་
ལོངས་སྤྱོད་པའོ། །རྟེན་ནི་གནས་མལ་དང་འདྲའོ། །བསམ་པ་ལ་འདུ་ཤེས་མ་འཁྲུལ་
ཞིང་ཀུན་སློང་བསྡུ་བར་མི་འདོད་པ་ཙམ་མོ། །སྦྱོར་བ་དང་མཐར་ཐུག་སྔར་དང་འདྲ་བ་
ལ་ཆར་གྱིས་ཕན་ཕུན་དུ་གྱུར་པ་མ་གཏོགས་པའོ། །བསླབ་བྱའི་ཉེས་བྱས་ནི་ཁྱིམ་དུ་རྩྭ་
ལོ་ལ་སོགས་པའི་གདིང་བ་བྱས་པ་མ་དོར་བ་དང༌། མ་དྲིས་པར་དོར་བ་དང་། དགོན་
པར་ནི་མགོ་མཇུག་བཟློག་པས་སློང་བའམ་དོར་བ་མ་བྱས་པ་དང༌། གོས་བསྐམ་པའི་ཕྱིར་
རྩྭ་བཏིང་བ་མ་དོར་བ་དང་། གཞན་སློང་བ་ལ་མ་བྱིན་པ་དང་། འཆག་སར་རྩྭ་བཏིང་
བའི་ཚེ་རླན་ཆེ་བའི་གནས་སུ་ཉི་མ་རེ་རེ་ལ་དང་། དེ་ལས་གཞན་པའི་གནས་སུ་ཟླ་བ་ཕྱེད་
ཕྱེད་ན་སྲོག་ཆགས་ཡོད་མེད་བརྟག་པ་དང་སྒྱུར་ཟློག་མ་བྱས་པ་དང་། འཆག་པའི་བྱ་བ་
གཏོང་བའི་ཚེ་དོར་བར་འོས་པ་མ་དོར་བ་དང་། བསོད་སྙོམས་ལ་འགྲོ་བ་དང་འབྲེལ་བའི་
བསླབ་བྱ་གཞི་གནས་མལ་གྱི་སྐབས་སུ་བསྟན་པ་རྣམས་སོ། །བཞི་པ་གང་ཟག་ལ་གནོད་
པ་ལ་གཉིས་ཀྱི་དང་པོ་སྐྱོད་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་བསྐྲད་པའི་
ཡུལ་ནི་དགེ་སློང་ཆོས་དྲུག་ལྡན་གྱི་སྟེང་དུ་ཕན་པའི་རྐྱེན་དང་མི་ལྡན་པའོ། །གང་ནས་སྤྲོད་
པའི་གནས་ནི་ཕན་ཕུན་གྱི་ཉེན་ཅན་མ་གཏོགས་པ་སྔ་མ་བཞིན་ནོ། །བསམ་པ་ལ་འདུ་ཤེས་
མ་འཁྲུལ་ཞིང་ཀུན་སློང་སྐྲོད་པར་འདོད་པའོ། །སྦྱོར་བ་རང་ངམ་བསྐོས་པས་སྐྲོད་པར་
རྩོམ་པ། མཐར་ཐུག་དེའི་རྐྱེན་གྱིས་གནས་ཉེ་འཁོར་དང་བཅས་པ་ལས་འདས་པའོ། །བཞད་
གད་གྱིས་སྐྲོད་པ་དང་། བསྙེན་པར་མ་རྫོགས་པ་སྐྱོད་པ་ལ་ཉེས་བྱས་སོ། །གཉིས་པ་ཕྱིས་
གནོན་བྱེད་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་ཕྱིས་གནོན་བྱེད་པའི་ཡུལ་དང་
གནས་སྔར་དང་འདྲ་བ་ལས་ཡུལ་ལ་རང་ལས་སྔར་གནས་པ་ཞེས་བསྣན་ནོ། །བསམ་
པ་ལ་འདུ་ཤེས་ནི་རང་ལས་སྔར་གནས་པ་ལ་དེར་ངེས་པའམ་ཡིད་གཉིས་ཟ་བའོ། །ཀུན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 96 །
སློང་ན་བ་དང་འཇིགས་པའི་དབང་མ་གཏོགས་པར་ཕྱིས་གནོན་བྱེད་པར་འདོད་པའོ། །སྦྱོར་
བ་གཞན་མི་འདོད་བཞིན་དུ་གནས་དེར་འདུག་པར་རྩོམ་པ། མཐར་ཐུག་འདུག་པ་རྫོགས་
པའམ་དོན་གོ་བའོ། །དེས་མཚོན་ནས། ངན་དང་གསོད་དང་གྲང་དྲོ་དང༌། །ཆོས་ཟངས་
དང་ནི་བཀྲུ་སྨན་དང་། །རྣལ་འབྱོར་མཐུན་དང་ཁ་ཏོན་མཐུན། །འཇིགས་དང་བཅས་
དང་འཇིགས་མེད་པའོ། །ཞེས་པས་མཐོ་འཚམ་པ་རྣམས་ལ་ཡང་ཡན་ལག་རྩིས་སྔར་བཞིན་
དུ་སྦྱར་ཏེ་ལྟུང་བྱེད་དུ་འགྱུར་བར་ཤེས་པར་བྱའོ། །གནས་དེར་རང་གི་སྔ་རོལ་དུ་ཞུགས་
པ་མ་ཡིན་པ་ཞུགས་པར་ཤེས་པ་དང་ཡིད་གཉིས་ཟ་བ་ལ་ཉེས་བྱས་སོ། །ལྔ་པ་གནས་དངོས་
ལ་གནོད་པ་རྩ་བ་འབྱུང་བ་ལ་འདུག་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གནས་
ནི་དགེ་འདུན་གྱི་གནས་སྤྱོད་ལམ་བཞི་ཤོང་བ། གནས་ཀྱི་ངོ་བོར་གྲུབ་པ། རྡོལ་བའི་ཉེན་
དང་བཅས་པའི་སྟེང་གི་ཐོག་ཡིན་པའོ། །དངོས་པོ་ནི་ཁྲིའམ་ཁྲིའུ་ཡིན་པ། རྒྱ་འཁོར་གསུམ་
ཁེབས་པའི་ཚད་དུ་ཆོག་པ། རྩ་བ་ཕུར་བུ་ལྟ་བུ་ཡིན་པ། བཀན་པའམ་རྐང་རྟེན་བཅུག་
པ་མ་ཡིན་པའོ། །བསམ་པ་ལ་འདུ་ཤེས་ནི་རྩ་བ་འབྱུང་བའི་སྐབས་དང་བཅས་པ་ལ་དེར་
ངེས་པའམ་ཡིད་གཉིས་ཟ་བའོ། །ཀུན་སློང་གནོན་པ་འདོད་པའོ། །སྦྱོར་བ་གནོན་པར་
ཞུགས་པ། མཐར་ཐུག་འདུག་པ་རྫོགས་པའོ། །ཐོག་རྡོལ་བའི་ཉེན་དང་བཅས་པ་མ་ཡིན་
པ་ལ་ཡིན་པར་ཤེས་པ་དང་ཡིད་གཉིས་ཟ་བས་འདུག་པ་ལ་ཉེས་བྱས་སོ། །དྲུག་པ་གཞན་
གྱི་སྲོག་ལ་གནོད་པ་དུད་འགྲོ་འདེབས་པའི་ལྟུང་བྱེད་ལ་བཞི་ལས་གཞིའི་ཡན་ལག་ནི་དུད་
འགྲོ་ཡིན་པ། ཐ་མལ་པའི་མིག་ལ་སྣང་དུ་རུང་བ། གཞི་དང་བཅས་པ་ཡིན་པའོ། །བསམ་
པ་ལ་འདུ་ཤེས་ནི་སྲོག་ཆགས་དང་བཅས་པ་ལ་དེར་ངེས་པའམ་ཡིད་གཉིས་ཟ་བའོ། །ཀུན་
སློང་རང་གི་དོན་མ་ཡིན་པར་སྤྱོད་པར་འདོད་པ། སྦྱོར་བ་རང་ངམ་བསྐོས་པས་སྤྱོད་པར་
ཞུགས་པ། མཐར་ཐུག་དུད་འགྲོ་ཤི་བའོ། །སྲོག་ཆགས་དང་བཅས་པ་མ་ཡིན་པ་ལ་ཡིན་
པར་ངེས་པའམ་ཡིད་གཉིས་ཟ་བས་སྤྱོད་ན་ཉེས་བྱས་སོ། །གསུམ་པ་གནས་སྒྲུབ་པ་ལས་
་།
，
།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 97
གྱུར་པ་རིམ་པ་ལྷག་པར་རྩིག་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་རྩིག་པའི་
གནས་ནི་གཙུག་ལག་ཁང་ཡིན་པ། སྤྱོད་ལམ་བཞི་ཤོང་བ། ཕལ་ཆེར་བསྐོར་བའི་གནས་
སུ་གྲུབ་པ། སྔར་ཚད་ལ་གནོད་པའི་རྩོམ་པ་མ་བྱས་པའོ། །དུས་ནི་ཉི་མ་གཅིག་ཡིན་པའོ།
རྟེན་ཆར་ཆུ་སྐྱོབ་པའི་གཡོག་པ་མ་བྱས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་
སློང་རིམ་པ་གསུམ་ལས་ལྷག་པར་རྩིག་འདོད་རྒྱུན་མ་ཆད་པའོ། །སྦྱོར་བ་རང་ངམ་བསྐོས་
པས་རྡོའམ་སོ་ཕག་སོ་བཏང་བའམ་ཤིང་ལ་སོགས་པ་སྲ་བ་མ་ཡིན་པས་རྩིག་པར་རྩོམ་པ་
མཐར་ཐུག་རིམ་པ་གསུམ་ལས་ལྷག་པར་བརྩིགས་པའོ། །དེ་ནི་ཉི་མ་གཅིག་ལ་རིམ་པ་
ལྷག་པར་རྩིག་པའི་ལྟུང་བྱེད་ཀྱི་དབང་དུ་བྱས་ཀྱི། འཇིམ་པ་མེད་པ་དང་། སྒོ་ཆ་གོང་
མ་མ་བཅུག་པ་དང༌། ཆུ་ཁུང་མ་བཏོད་པ་དང་། རྩིག་པའི་རྨང་མ་བཙུགས་པར་རྩིག་པ་
རྣམས་ལ་ནི་ཉི་མ་གཞན་ལ་རིམ་པ་ལྷག་ན་ཡང་ལྟུང་བྱེད་དུ་འགྱུར་ཞིང་ཆུ་ཁུང་བཏོད་པ་
སོགས་བྱས་ཀྱང་དེའི་སྟེང་ནས་རིམ་པ་ལྷག་པར་རྩིག་ན་ཡང་ལྟུང་བྱེད་དུ་འགྱུར་རོ། །རིམ་
པ་གསུམ་པ་རྩིག་པ་ལ་ཉེས་པ་མེད་ཅིང་བཞི་པ་རྩིག་པར་རྩོམ་པ་ན་ཉེས་བྱས་སོ། །གཙུག་
ལག་ཁང་རྩིག་པའི་སྒོ་ཆ་དང་སྒོ་གླེགས་མ་བཅུག་པ་དང་སྐར་ཁུང་མ་བཏོད་པ་རྣམས་ལ་
བསླབ་བྱའི་ཉེས་བྱས་སོ། །གསུམ་པ་ཕན་གདགས་པར་བྱ་བ་དགེ་སློང་མའི་གཞི་ལ་ལོག་
པར་སྒྲུབ་པ་ལ་ལྔ་ལས་དང་པོ་ཆོས་ཀྱི་གཞི་ལས་གྱུར་པ་ལ་གསུམ་གྱི་དང་པོ་མ་བསྐོས་པར་
ཆོས་སྟོན་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་ལ་ཆོས་སྟོན་པའི་ཡུལ་ནི་ཉེ་
དུ་མ་ཡིན་པ་ལས་གཞན་པའི་དགེ་སློང་མ་ཆོས་བདུན་ལྡན་ནོ། །གང་སྟོན་པའི་ཆོས་ནི་སངས་
རྒྱས་ཀྱི་བཀའ་འམ་གདམས་ངག་དང་རྗེས་སུ་བསྟན་པ་གང་ཡང་རུང་བའོ། །རྟེན་ནི་མི་
ཆོས་བླ་མ་ཐོབ་པ་དང་། འོས་པ་ལ་གསོལ་བ་བཏབ་པ་མ་ཡིན་ཞིང་སྟོན་པར་མ་བསྐོས་
པའམ་བསྐོས་ཀྱང་མཚན་ཉིད་དང་མི་ལྡན་པའོ། །བསམ་པ་ལ་འདུ་ཤེས་མ་འཁྲུལ་ཞིང་
ཀུན་སློང་སྟོན་པར་འདོད་པའོ། ། སྦྱོར་བ་ངག་མཚན་ཉིད་ལྔ་ལྡན་གྱིས་སྟོན་པར་རྩོམ་པ།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 98
མཐར་ཐུག་དོན་གོ་བའོ། །སྟོན་པར་འོས་པའི་མཚན་ཉིད་ནི་བསྙེན་པར་རྫོགས་ནས་བར་
མ་ཆད་དུ་ལོ་ཉི་ཤུ་ལོན་ཅིང་ལྟ་བ་མཐུན་པ། ཐ་སྙད་གསུམ་དང་ལྡན་པ། ལུས་ཐ་མལ་
དུ་གནས་པ། ས་རང་བཞིན་དུ་གནས་པ། རིག་པ་དང་གྲོལ་བར་སྨྲ་བའི་དགེ་སློང་སྡེ་སྣོད་
གསུམ་དང༌། སོ་ཐར་རམ་ལྕི་བའི་ཆོས་བརྒྱད་དང་ཕམ་པ་བརྒྱད་གང་རུང་འདོན་ནུས་
པ་དང་། བག་ཡོད་པར་སྒྲུབས་ཤིག་ཅེས་བརྗོད་ནུས་པ་དག་ལས་གང་རུང་དང་ལྡན་པས་
ཏེ་དེ་དག་ལས་བཙུན་པ་དང་བརྟན་པའི་ཡན་ལག་ལ་དམིགས་བསལ་མེད་ཅིང་། མཁས་
པའི་ཡན་ལག་དེ་དག་ལས་སྔ་མ་དང་ལྡན་པ་ཡོད་བཞིན་དུ་ཕྱི་མ་བསྐོར་མི་རུང་ཞིང་། མཚན་
ཉིད་དེ་དག་ཐ་མ་ཡན་ཆད་ལས་གང་རུང་རེ་རེ་དང་མི་ལྡན་ན་བསྐོས་ཀྱང་ལྟུང་བྱེད་དུ་འགྱུར་
བ་མི་ཁེགས་སོ། །གཉིས་པ་ཉི་མ་ནུབ་གྱི་བར་དུ་ཆོས་སྟོན་པའི་ལྟུང་བྱེད་ལ་བཞི་ལས་གཞིའི་
ཡན་ལག་གང་ལ་ཆོས་སྟོན་པའི་ཡུལ་དང་གང་སྟོན་པའི་ཆོས་སྔར་དང་འདྲ་ལ། གནས་
ནི་འཇིགས་པའི་ཉེན་དང་བཅས་པ། དུས་ནི་མཚན་ཐོག་ཐག་ཆོས་སྟོན་པའི་དུས་མ་ཡིན་
ཞིང་ཉི་མ་ནུབ་ནས་སྐྱ་རེངས་མ་ཤར་བའི་བར་ཡིན་པའོ། །འདུ་ཤེས་ནི་ཉི་མ་ནུབ་པ་ལ་
ནུབ་པར་ངེས་པའམ་ཡིད་གཉིས་ཟ་བ་སྟེ་ཡན་ལག་ལྷག་མ་སྔར་བཞིན་དུ་སྦྱར་རོ། །ཉི་
མ་མ་ནུབ་པ་ལ་ནུབ་པར་ངེས་པའམ་ཡིད་གཉིས་ཟ་བས་སྟོན་ན་ཉེས་བྱས་སོ། །གསུམ་
པ་ཟས་ཅུང་ཟད་ཙམ་གྱི་ཕྱིར་ཆོས་སྟོན་པས་སྐུར་པ་འདེབས་པའི་ལྟུང་བྱེད་ལ་བཞི་ལས་
གཞིའི་ཡན་ལག་གང་ལ་སྐུར་བ་འདེབས་པའི་ཡུལ་ནི་དགེ་སློང་ཆོས་དྲུག་ལྡན་གྱི་སྟེང་དུ་
ལོག་པར་སྟོན་པ་མ་ཡིན་པའོ། །གོ་བྱ་ཡུལ་ནི་ཐ་སྙད་ལྔ་དང་ལྡན། ལུས་ཐ་མལ་དུ་གནས།
རང་ལས་ཐ་དད་པའོ། །བསམ་པ་ལ་འདུ་ཤེས་དང་ཀུན་སློང་ནི་ཟས་གོས་ཅུང་ཟད་ཙམ་
གྱི་ཕྱིར་ཆོས་སྟོན་པ་མ་ཡིན་པ་ལ་དེར་ཤེས་བཞིན་དུ་དེ་ལྟར་སྟོན་ཏོ་ཞེས་སྐུར་བ་འདེབས་
པར་འདོད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སོ། །མཐར་ཐུག་དོན་གོ་བའོ།
གཉིས་པ་གོས་ལས་གྱུར་པ་ལ་གཉིས་ཀྱི་དང་པོ་གོས་བྱེད་པའི་ལྟུང་བྱེད་ལ་བཞི་ལས་གཞིའི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 99 །
ཡན་ལག་ལ་གང་གི་གོས་བྱེད་པའི་ཡུལ་ནི་དགེ་སློང་མ་ཆོས་བརྒྱད་ལྡན་ནོ། །གང་བྱེད་
པའི་གོས་ནི་གོས་རུང་ཞིང་ཚད་དང་ལྡན་པ། དགེ་སློང་མ་དེ་ཉིད་ཀྱི་ཡིན་པ། སྔར་ཚད་
ལ་གནོད་པའི་བཟོའི་རྩོམ་པ་མ་བྱས་པའོ། །བསམ་པ་ལ་འདུ་ཤེས་ནི་དགེ་སློང་མ་ཉེ་དུ་
མ་ཡིན་པ་ལ་དེར་ངེས་པའམ་ཡིད་གཉིས་ཟ་བའོ། །ཀུན་སློང་ནི་བཟོ་བྱེད་པར་འདོད་པ།
སྦྱོར་བ་དེ་ལྟར་རྩོམ་པ། མཐར་ཐུག་བཟོའི་རྩོམ་པ་ཡོངས་སུ་རྫོགས་པའོ། །ཉེ་དུ་ཡིན་
པ་ལ་མ་ཡིན་པར་ཤེས་པའམ་ཡིད་གཉིས་ཟ་བས་བྱེད་ན་ཞེས་བྱས་སོ། །གཉིས་པ་གོས་
སྦྱིན་པའི་ལྟུང་བྱེད་ལ་བཞི་ལས་གཞིའི་ཡན་ལག་གང་ལ་གོས་སྦྱིན་པའི་ཡུལ་ནི་དགེ་སློང་
མ་ཆོས་བརྒྱད་ལྡན་གྱི་སྟེང་དུ་དགེ་འདུན་ལ་གོས་འབུལ་བའི་ཁོངས་སུ་གཏོགས་པ་དང་པོར་
བརླག་བྱུང་བ་དང་ལེགས་པར་སྨྲ་བ་དང་བསྙེན་པར་རྫོགས་པར་བྱེད་པ་རྣམས་མ་ཡིན་ཞིང་
རང་ལས་ནོར་ཐ་དད་པའོ། །དངོས་པོ་ནི་གོས་རུང་ཞིང་ཚང་དང་ལྡན་པ་རང་གི་ཡིན་པའོ།
རྟེན་ནི་རུང་མི་རུང་བརྗེ་བའི་ཕྱིར་མ་ཡིན་པའོ། །བསམ་པ་ལ་འདུ་ཤེས་སྔ་མ་དང་འདྲ་
ཞིང་ཀུན་སློང་སྦྱིན་པར་འདོད་པ། སྦྱོར་བ་དེ་ལྟར་རྩོམ་པ། མཐར་ཐུག་ཡུལ་གྱི་ལག་ཏུ་
ཐོབ་པའོ། །འདུ་ཤེས་འཁྲུལ་པས་ཉེས་བྱས་སུ་འགྱུར་བ་ཡང་སྔ་མ་དང་འདྲའོ། །གསུམ་
པ་ལམ་གྱི་གཞི་ལས་གྱུར་པ་ལ་གཉིས་ཀྱི་དང་པོ་དགེ་སློང་མ་དང་ལྷན་ཅིག་ལམ་དུ་འགྲོ་བའི་
ལྟུང་བྱེད་ལ་བཞི་ལས་གཞིའི་ཡན་ལག་གང་དང་ལྷན་ཅིག་འགྲོ་བའི་ཡུལ་ནི་ཉེ་དུ་མ་ཡིན་
པ་མ་གཏོགས་པ་དགེ་སློང་མ་ཆོས་བདུན་ལྡན་གྱི་སྟེང་དུ་ཕན་ཚུན་ཕན་འདོགས་པ་མ་ཡིན་
ཞིང་ངོ་མ་སྤོས་པའོ། །གང་དུ་འགྲོ་བའི་ལམ་ནི་ས་ལ་བརྟེན་པ། རྒྱང་གྲགས་གཅིག་ཕན་
ཆད་ཡིན་པ། འཇིགས་པ་དང་བཅས་པ་མ་ཡིན་པའོ། །དུས་ནི་ཉི་མ་གཅིག་ཡིན་པའོ།
བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ལམ་གཅིག་ལ་འགྲོ་བར་འདོད་པ། སྦྱོར་
བ་འགྲོ་བར་རྩོམ་པ། མཐར་ཐུག་རྒྱང་གྲགས་གཅིག་ལས་འདས་པའོ། ། རྒྱང་གྲགས་ཕྱེད་
རེར་ཉེས་བྱས་སོ། །བསླབ་བྱ་ནི་ལམ་དུ་ཞུགས་པའི་ཚེ་ཚངས་པ་མཚུངས་པར་སྤྱོད་པ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 100 །
ན་བ་ལམ་དུ་དོར་བ་དང༌། དེ་མ་བཀུར་བ་དང་། དགེ་སློང་མ་ལམ་དུ་ན་བའི་ཚེ་མགོ་
ལོགས་ནས་བཟུང་བས་བཀུར་བའི་གྲོགས་མ་བྱས་པ་དང་། གྲོང་དུ་ཕྱིན་པ་ན་མཚན་དང་
ལྟ་བ་མཐུན་པའི་ནད་གཡོག་མ་བཞག་པར་སོང་བ་རྣམས་སོ། །དགེ་སློང་དང་དགེ་སློང་
མས་ཕན་ཚུན་ལམ་བརྒྱགས་འཁུར་བ་དང་བྱིན་ལེན་བྱེད་དུ་རུང་ངོ༌། །གཉིས་པ་གྲུར་འཇུག་
པའི་ལྟུང་བྱེད་ལ་བཞི་ལས་གཞིའི་ཡུལ་དང་དུས་ནི་སྔར་དང་འདྲ་ལ། ལམ་ནི་ཆུ་ལ་བརྟེན་
པ་ཡིན་པ། རྒྱང་གྲགས་གཅིག་ཕན་ཆད་ཡིན་པ། ཐད་ཀར་ཕ་རོལ་ཏུ་འགྲོ་བ་མ་ཡིན་
པ། འགྲམ་གཉིས་འཇིགས་པ་དང་བཅས་པ་མ་ཡིན་པ། རྦ་ཀློང་ལ་བཟུར་བ་ལ་སོགས་
པའི་རྐྱེན་གྱིས་འཇུག་པ་གཞན་དུ་སོང་བ་མ་ཡིན་པའོ། །བསམ་སྦྱོར་མཐར་ཐུག་རྣམས་
སྔ་མ་བཞིན་ནོ། །བཞི་པ་གནས་ཀྱི་གཞི་ལས་གྱུར་པ་ལ་གཉིས་ཀྱི་དང་པོ་འདུག་པའི་ལྟུང་
བྱེད་ལ་བཞི་ལས་གཞིའི་ཡན་ལག་ལ་གང་དང་འདུག་པའི་ཡུལ་ནི་བུད་མེད་ཀྱི་མཚན་དོན་
བྱེད་ནུས་པ། བསྟེན་དུ་རུང་བ། ཐ་སྙད་བཞི་དང་ལྡན་པ། ལུས་ཐ་མལ་དུ་གནས་པ།
རྫུ་འཕྲུལ་ཅན་དང་ཉེ་དུ་མ་ཡིན་པ་སྟེ་ཆོས་དྲུག་ལྡན་དང་གཅིག་པུ་ཡིན་པའོ། །གནས་ནི་
དབེན་པ་དང་རྩིག་པ་དང་མུན་པ་སོགས་ཀྱི་སྐྱབས་དང་བཅས་པ་དང༌། བར་འདོམ་གང་
གི་ནང་ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་འདུག་པར་འདོད་པའོ།
སྦྱོར་བ་འདུག་པར་ཞུགས་པ། མཐར་ཐུག་གཉི་གས་འདུག་པ་རྫོགས་པའོ། །གཉིས་པ་
འགྲེང་བའི་ལྟུང་བྱེད་ལ་ཡན་ལག་རྣམས་སྔ་མ་དང་འདྲ་བ་ལ་འདུག་པ་ཞེས་པའི་གནས་སུ་
འགྲེང་བ་ཞེས་སྦྱར་རོ། །འདིར་འདུག་པ་བུད་མེད་དང་འགྲེང་བ་དགེ་སློང་མ་ལ་སྒྱུར་བ་
ནི་མཚོན་བྱེད་ཙམ་ཡིན་ནོ། །ལྔ་པ་ཟས་ཀྱི་གཞི་ལས་གྱུར་པ་དགེ་སློང་མ་སྦྱོར་དུ་བཅུག་
པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་གིས་སྦྱོར་དུ་བཅུག་པའི་དགེ་སློང་མ་
ནི་ཉེ་དུ་མ་ཡིན་པ་ལས་གཞན་པའི་ཆོས་བདུན་ལྡན་ནོ། །གང་གིས་སྦྱོར་བའི་བདག་ནི་ཁྱིམ་
པ་ཆོས་ལྔ་ལྡན་ནོ། །གང་བཟའ་བའི་དངོས་པོ་ནི་དུས་སུ་རུང་བ། རུང་ཞིང་ཟས་གཅིག་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 101 ་་་་ ་ ། : 1
གི་ཚད་དང་ལྡན་པ། སྦྱིན་བདག་དེ་ཉིད་ཀྱི་ཡིན་པ། དགེ་སློང་ལ་མེད་པའི་ལུང་རྟོགས་
གང་རུང་གི་ཡོན་ཏན་གྱིས་སྦྱོར་དུ་བཅུག་པ། མགྲོན་དུ་མ་བོས་པའམ་བོས་ཀྱང་ལྷག་པར་
སྦྱར་བའི་ཟས་ཡིན་པའོ། །བསམ་པ་ལ་འདུ་ཤེས་ནི་དགེ་སློང་མས་སྦྱོར་དུ་བཅུག་པ་ལ་
དེ་ལྟར་ངེས་པའམ་ཡིད་གཉིས་ཟ་བའོ། །ཀུན་སློང་ཟ་བར་འདོད་ཅིང་སྦྱོར་བ་ཟ་བར་རྩོམ་
པ། མཐར་ཐུག་མགུལ་དུ་མིད་པའོ། །གཞན་གྱི་དོན་དུ་སྦྱོར་དུ་བཅུག་པ་ཟ་བ་དང་། བསོད་
སྙོམས་ལ་ཞུགས་པ་ན་དགེ་སློང་མས་འདི་ལ་བྱིན་ཅིག །ཅེས་བསྒོ་བ་ཙམ་བྱས་པ་ཟ་བ་
དང༌། སྦྱོར་དུ་བཅུག་པ་མ་ཡིན་པ་ལ་ཡིན་པར་ངེས་པའམ་ཡིད་གཉིས་ཟ་བ་སོགས་ཡན་
ལག་མ་ཚང་བ་ལ་ཉེས་བྱས་སོ། །བཞི་པ་འཚོ་བར་བྱེད་པ་ཟས་ཀྱི་གཞི་ལ་ལོག་པར་སྒྲུབ་
པ་ལ་ཚད་ལས་འདས་པའི་ལྟུང་བ། གནས་མ་ཡིན་པར་ཟོས་པའི་ལྟུང་བ། དུས་མ་ཡིན་
པར་ཟོས་པའི་ལྟུང་བ། ཆོ་ག་ལས་འདས་པའི་ལྟུང་བ། བླང་བྱ་མ་ཡིན་པ་བླངས་པའི་ལྟུང་
བ་དང་ལྔའོ། །དང་པོ་ལ་བླང་བ་ཚད་ལས་འདས་པ་དང་། ཟ་བ་ཚད་ལས་འདས་པ་གཉིས།
དང་པོ་ལ་གསུམ་གྱི་དང་པོ་ཉི་མ་གཅིག་ལ་བླང་བ་ཚད་ལས་འདས་པ་ཡང་ཡང་ཟ་བའི་ལྟུང་
བྱེད་ལ་བཞི་ལས་གཞིའི་ཡན་ལག་ལ་བླང་བའི་ཡུལ་ནི་ཁྱིམ་པ་ཆོས་ལྔ་ལྡན་གྱི་སྟེང་དུ་བསམ་
པ་ཐག་པ་ནས་ཟས་མཚན་ཉིད་དང་ལྡན་པ་ལ་དགེ་འདུན་གྱི་ཆེད་མིན་པར་རང་ཆེད་དུ་འབོད་
པ་ཡིན་པའོ། །གང་བླང་བའི་ཟས་ནི་བཟའ་བ་ལྔ་གང་རུང་གི་ཁོངས་སུ་གཏོགས་པ། ནོར་
མའི་ཟས་མ་ཡིན་པ། རུང་ཞིང་ཟས་གཅིག་གི་ཚད་དུ་ལོངས་པ། སྦྱིན་བདག་སྔ་ཕྱི་སོ་
སོར་དབང་བ། ཟས་ཕྱི་མ་ལ་གོས་ཁྲུ་གང་དུ་ལོངས་པའམ་དེའི་རིན་གྱི་རྙེད་པ་མེད་པའོ།
དུས་ནི་ཉི་མ་གཅིག་གི་དུས་ཡིན་ཞིང་མུ་གེའི་དུས་མ་ཡིན་པའོ། །རྟེན་ནི་ཟས་གཅིག་གིས་
འཚོ་མི་ནུས་པའི་ནང་པ་དང་དཀོན་མཆོག་གི་དོན་དུ་ཕྱག་བདར་རེ་ལ་དེ་ཙམ་མམ་དཀྱིལ་
འཁོར་བ་མལ་ཙམ་གྱི་ལས་བྱས་པ་དང་ཉི་མ་དེ་ཉིད་ལ་དཔག་ཚད་ཕྱེད་ཡན་ཆད་ཀྱི་ལམ་
དུ་ཕྱིན་པ་རྣམས་མ་ཡིན་པ་དང་། སྲ་བརྐྱང་མ་བཏིང་བའོ། །བསམ་པ་ལ་འདུ་ཤེས་མ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 102
འཁྲུལ་ཞིང་ཀུན་སློང་ཟས་གཉིས་པ་ཟ་བར་འདོད་པ། སྦྱོར་བ་ཟ་བར་རྩོམ་པ། མཐར་
ཐུག་མགུལ་དུ་མིད་པའོ། །དུས་ལ་མ་བབ་པར་ཁྱིམ་དུ་ཟན་ལ་འཇུག་པ་དང༌། ཁྱིམ་དུ་
ཟན་ལ་འཇུག་པའི་ཚེ་རང་རང་གི་འཁོར་དང་གློ་བུར་དུ་འོངས་པ་རྣམས་གནས་བརྟན་གྱིས་
ཚང་མ་ཚང་མ་བརྟགས་པ་དང་། དགོས་པ་མེད་པར་ཁྲོ་བ་སོགས་ཀྱིས་རང་གི་ཟན་གཅོད་
པ་རྣམས་བསླབ་བྱའི་ཉེས་བྱས་སོ། །གཉིས་པ་གནས་གཅིག་ནས་བླང་བ་ཚད་ལས་འདས་
པ་འདུག་གནས་སུ་ཟ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་གི་ཟ་བའི་སྦྱིན་
བདག་ནི་ཁྱིམ་པ་ཆོས་ལྔ་ལྡན་མུ་སྟེགས་ཅན་ཁོ་ནའི་སྦྱིན་བདག་ཡིན་ཞིང་ཅི་བདེར་སྟོབས་
པ་པོ་མ་ཡིན་པའོ། །གནས་ནི་མུ་སྟེགས་ཅན་ཁོ་ནའི་འདུག་གནས་སུ་གྲུབ་ཅིང་སྤྱོད་ལམ་
བཞི་ཤོང་བ། བདག་པོ་ཁྱིམ་པ་གནས་བཞིན་པའོ། །དེ་ན་གནས་པའི་ཕྱི་རོལ་པའི་རབ་
བྱུང་རྣམས་ཀྱང་མཚན་དང་ལྟ་བ་མཐུན། ཐ་སྙད་གསུམ་དང་ལྡན། ལུས་ཐ་མལ་དུ་གནས་
པའོ། །གང་བཟའ་བའི་ཟས་ནི་དུས་རུང་གི་ཟས་རུང་ཞིང་ཟས་གཅིག་གི་ཚད་དང་ལྡན་
པ། སྦྱིན་བདག་དེ་ཉིད་ཀྱི་ཡིན་པ། ཉི་མ་གཉིས་པའི་ཟས་ཡིན་པའོ། །རྟེན་ནི་ནད་པ་མ་
ཡིན་ཞིང་གནས་དེར་ཞག་ལོན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཟས་
གཉིས་པ་ཟ་བར་འདོད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་བླངས་ཤིང་ཟ་བར་
རྩོམ་པ། མཐར་ཐུག་མགུལ་དུ་མིད་པའོ། །གནས་དེར་ཟས་མི་ཟ་བར་ཉི་མ་གཉིས་པ་
ལ་སྡོད་པ་དང༌། ཁྱིམ་བདག་དངོས་སུ་མི་གནས་པ་དང༌། ཕྱི་ནང་གི་རབ་བྱུང་དང་ཉེ་
དུ་དབང་བའི་འདུག་གནས་སུ་ཟ་བ་ལ་ཉེས་བྱས་སོ། །གསུམ་པ་སྦྱིན་བདག་གཅིག་ལས་
བླང་བ་ཚད་ལས་འདས་པ་ལྷུང་བཟེད་དོ་གསུམ་ཙམ་ལས་ལྷག་པར་ལེན་པའི་ལྟུང་བྱེད་ལ་
བཞི་ལས་གཞིའི་ཡན་ལག་ལ་གང་ལ་བླང་བའི་སྦྱིན་བདག་ནི་ཁྱིམ་པ་ཆོས་ལྔ་ལྡན་གྱི་སྟེང་
དུ་ཚད་ཡོངས་སུ་གཅོད་པ་དང་། ཅི་ཙམ་དགོས་པ་ཡོང་ཞེས་སྟོབས་པ་པོ་མ་ཡིན་པའི།
གང་བླང་བའི་དངོས་པོ་ནི་གཡོས་སུ་བྱས་པའི་དུས་རུང་གི་ཟས་རུང་ཞིང་འབྲས་མ་གདྷའི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 103
བྲེའུ་ཆུང་ཕྱེད་དང་ལྔ་བཙོས་པ་ལས་ལྷག་པའི་ཚད་དང་ལྡན་པ། སྦྱོར་བ་ངག་མཚན་ཉིད་
ལྔ་ལྡན་གྱིས་བླངས་ཏེ་གནས་གཞན་དུ་ཟ་བར་རྩོམ་པ། མཐར་ཐུག་མགུལ་དུ་མིད་པའོ།
གཞན་ལ་ལྷག་པ་ལེན་དུ་བཅུག་སྟེ་ཟ་བ་ལ་ཉེས་བྱས་སོ། །གཉིས་པ་ཟ་བ་ཚད་ལས་འདས་
པ་ལ་གཉིས་ཀྱི་དང་པོ་སྤངས་པ་ཟ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་བཟའ་
བར་བྱ་བ་རུང་ཞིང་མགུལ་དུ་མིད་པའི་ཚད་དང་ལྡན་པ། ཐུག་པ་ལས་གཞན་ཡིན་པ། རང་
ངམ་རང་དང་འདྲ་བས་ལྷག་པོར་མ་བྱས་པའོ། །ཟ་བའི་དུས་ནི་མུ་གེའི་དུས་མ་ཡིན་པ།
རྟེན་ནི་སྤངས་པ་རྫོགས་ཤིང་ནད་པ་མ་ཡིན་པ། བསམ་པ་ལ་འདུ་ཤེས་ནི་སྤངས་པ་དང་
ལྷག་པོར་མ་བྱས་པ་ལ་དེར་ངེས་པའམ་ཡིད་གཉིས་ཟ་བ། ཀུན་སློང་ཟ་བར་འདོད་པ། སྦྱོར་
བ་ཟ་བར་རྩོམ་པ། མཐར་ཐུག་མགུལ་དུ་མིད་པའོ། །སྤངས་པ་ཡོངས་སུ་རྫོགས་པའི་
མཚན་ཉིད་ལ་བཞི་ལས་གཞིའི་ཡན་ལག་ནི་མུ་གེའི་དུས་མ་ཡིན་པར་རུང་ཞིང་ཚད་དང་
ལྡན་པའི་དུས་རུང་གི་ཟས་བྱིན་ལེན་སྟོབས་པར་འོས་པའི་གང་ཟག་བྱིན་ལེན་འཐོབ་པའི་
ཕྱོགས་ན་གནས་པས་བསམ་པ་ཐག་པ་ནས་སྟོབས་པའོ། །ཀུན་སློང་བསམ་པ་ཐག་པས་
དི་རིང་འདི་ལས་མི་བཟའ་འོ་སྙམ་ནས་སྤོང་བར་འདོད་པ། སྦྱོར་བ་ངག་མཚན་ཉིད་ལྔ་
ལྡན་གྱིས་རེ་ཞིག་གི་སྒྲ་མ་སྦྱར་བར་ཆོག་གོ་ཞེས་སོགས་བརྗོད་པའམ་ལྡང་བར་རྩོམ་པའོ།
མཐར་ཐུག་སྨྲས་པའི་དོན་གོ་བའམ་འདུག་པའི་གནས་བཏང་བའོ། །བཅའ་བ་སྤངས་པ་
ཡོངས་སུ་རྫོགས་ནས་བཅའ་བ་ལྷག་པོར་མ་བྱས་པར་ཟ་བ་ལ་ཡང་ལྟུང་བྱེད་དུ་འགྱུར་རོ།
ལྷག་པོར་གྱི་མཚན་ཉིད་ལ་གང་གིས་ལྷག་པོར་བྱ་བའི་རྟེན་ནི་དགེ་སློང་ཆོས་དྲུག་ལྡན་གྱི་
སྟེང་དུ་ས་རང་བཞིན་གནས་པ། མཚམས་ཀྱི་ནང་དུ་གནས་པ། ཟ་བའི་གནས་མ་བཏང་
བའོ། །ལྷག་པོར་གསོལ་བ་པོ་ནི་དགེ་སློང་གི་སྡོམ་པ་གསོར་རུང་ཡན་ཆད་དང་ལྡན་པ།
བསམ་པ་རང་བཞིན་དུ་གནས་པ། ལུས་ཐ་མལ་དུ་གནས་པ། གནས་ནས་མ་བྱུང་པ།
ནད་པ་མ་ཡིན་པ། ཟས་སྤངས་པ་ཡིན་པའོ། །གང་ལྷག་པོར་བྱ་བའི་ཟས་ནི་རུང་ཞིང་
་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 104
ཚད་དང་ལྡན་པའི་དུས་རུང་གི་ཟས་ཡིན་པ། རང་གི་ཡིན་པ། བྱིན་ལེན་བྱས་ཤིང་སྔར་
ལྷག་པོར་བྱས་པ་དང་མ་འབྲེལ་བའོ། །གནས་ནི་མཚམས་ཀྱི་ནང་དང་། བྱིན་ལེན་འཐོབ་
པའི་ཕྱོགས་ཡིན་པའོ། །ཆོ་ག་ནི་ལག་པ་བཀྲུས་བྱིན་ལེན་བྱས་ཤིང་ལག་ཏུ་བླངས་ནས་སྤྱོད་
ལམ་འགྲེང་བས་རྟེན་ལ་གསོལ་བ་འདེབས་པའི་སྔགས་ལན་ཅིག་བརྗོད་དེ་རྟེན་དེས་ཟས་མ་
སྤངས་ན་ཁམ་གཉིས་སམ་གསུམ་ཟོས་ནས། ཁྱོད་ཀྱི་གྱུར་གྱི་བཞུད་ཅིག་ཅེས་བརྗོད་དོ།
ལྷག་པོར་བྱས་པ་དང་སྤངས་པ་མ་ཡིན་པ་ལ་ཡིན་པར་ངེས་པ་དང་ཐེ་ཚོམ་ཟ་བས་ཟོས་ན་
ཉེས་བྱས་དང་། བཅའ་བ་སྤངས་ནས་བཅའ་བ་ཟ་བ་ལ་ལྟུང་བྱེད་དོ། །བཅའ་བ་སྤངས་
ནས་བཟའ་བ་ཟ་བ་ལ་ལྟུང་བ་མེད་ལ། བསླབ་བྱའི་ཉེས་པ་ནི་མི་རུང་བ་དང་འདྲེས་པའི་
ཟས་ལ་ལྷག་པོར་བྱེད་པ་དང་སྤངས་པ་རྫོགས་པས་ལྷག་པོར་བྱས་པ་དང་། ཡུལ་གྱིས་མ་
གསོལ་བར་ལྷག་པོར་བྱས་པ་དང་། ཟས་འཚོ་བ་ཙམ་ལས་ལྷག་པར་ཟ་བ་དང་། རྟེན་
ནི་ནད་པ་མིན་པ། ཆོག་པར་མ་ཟོས་པ། མགུལ་དུ་མིད་པར་མངོན་པའི་ཚད་དང་ལྡན་
པའི་འཕྲོ་དང་བཅས་པ། གནས་དེ་ཉིད་དུ་བཟའ་བའི་ཕྱིར་བྱིན་ལེན་བླངས་ཏེ་འདུག་པས་
ཟས་ཀྱི་བྱ་བ་མ་རྫོགས་པར་ལངས་པ་རྣམས་སོ། །གཉིས་པ་སྤངས་པ་ལ་སྟོབས་པའི་ལྟུང་
བྱེད་ལ་བཞི་ལས་གཞིའི་ཡན་ལག་ལ་གང་ལ་སྟོབས་པའི་ཡུལ་ནི་དགེ་སློང་ཆོས་དྲུག་ལྡན་
གྱི་སྟེང་དུ་ཟས་སྤངས་པ་ཡོངས་སུ་རྫོགས་པའོ། །ཟས་དང་དུས་ནི་སྔ་མ་བཞིན་ནོ། །བསམ་
པ་ལ་འདུ་ཤེས་མ་འཁྲུལ་ཞིང་ཀུན་སློང་སྟོབས་པར་འདོད་པ། སྦྱོར་བ་སྟོབས་པར་རྩོམ་
པ། མཐར་ཐུག་སྟོབས་པར་གོ་བའོ། །གཉིས་པ་གནས་མ་ཡིན་པར་ཟོས་པ་འདུས་ཤིང་
ཟ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་དུ་ཟ་བའི་གནས་ནི་གང་ལས་འདུས་
ཤིང་ཟ་བའི་ཡུལ་གྱི་དགེ་འདུན་དེ་དང་རང་བཞིན་གྱི་མཚམས་གཅིག་ཅིང་ནར་མའམ་གློ་
བུར་བ་གང་ཡང་རུང་བའི་བཀད་སའི་གནས་མི་གཅིག་པའོ། །གང་ཟ་བའི་ཟས་ནི་རུང་
ཞིང་ཟས་གཅིག་གི་ཚད་དང་ལྡན་པའི་དུས་སུ་རུང་བའི་ཟས་ཡིན་པ། འདུས་པ་ཆེན་པོའི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 105
ཟས་དང་ཕྱི་རོལ་པའི་འདུས་ཤིང་ཟ་བའི་ཡུལ་རྟེན་གྱི་དགེ་འདུན་གཉིས་ཟས་ལྷན་ཅིག་མ་
ཡིན་པ་ལ་དེར་ངེས་པའམ་ཡིད་གཉིས་ཟ་བ། ཀུན་སློང་འདུས་ཤིང་ཟ་བར་འདོད་པ། སྦྱོར་
བ་རང་གི་གྲོགས་དེ་དག་དང་ལྷན་ཅིག་དུས་ཅིག་ཅར་ཟ་བར་རྩོམ་པ། མཐར་ཐུག་མགུལ་
དུ་མིད་པའོ། །འདུས་ཤིང་ཟ་བའི་ལྟུང་བྱེད་སྐྱེད་པ་ལ་ཡུལ་རྟེན་གྱི་དགེ་འདུན་གང་ཡང་
རུང་བས་ནར་མའམ་གློ་བུར་བའི་བཀད་ས་ངེས་པ་ཅན་དེར་ཟོས་པ་ཡན་ལག་ཏུ་མི་དགོས་
སོ། །ཟས་ལྷན་ཅིག་ཡིན་པ་ལ་མ་ཡིན་པར་ངེས་པ་དང་ཡིད་གཉིས་གང་རུང་གིས་ཟ་བ་
དང་། དགེ་འདུན་ཐམས་ཅད་ནར་མའམ་གློ་བུར་དུ་ཟ་བའི་བཀད་ས་དེར་དེ་ན་གནས་པ་
དག་གིས་འདུ་བར་འོས་པའི་དགེ་འདུན་དུ་ལོངས་པ་མ་འདུས་པར་ཟ་བ་རྣམས་ཉེས་བྱས་
སོ། །འགྲོ་བར་ཆས་པ་དང་གློ་བུར་དུ་འོངས་པ་དང་ནད་པ་དང་ནད་གཡོག་དང་དགེ་སྐོས་
ལས་གཞན་པ་རྣམས་ཀྱིས་དགེ་སློང་གྲལ་ལ་འཁོད་པ་ཐམས་ཅད་ཀྱིས་ཟས་མ་བརྩམས་
པར་སྤྱི་སྤུངས་ལས་མནོས་ཏེ་ཟ་བ་དང་། གཙུག་ལག་ཁང་དུ་དགེ་སློང་གཅིག་ལས་མེད་
ན་ཡང་དེས་བཀད་ས་ལས་གཞན་དུ་ཟོས་པ་དང༌། གཅིག་མགྲོན་དུ་བོས་པའི་ཚེ་ཡང་སྦྱིན་
བདག་གིས་མ་བསྒོ་བར་མནོས་ཏེ་ཟླ་བ་རྣམས་ལ་བསླབ་བྱའི་ཉེས་བྱས་སོ། །གསུམ་པ་
དུས་མ་ཡིན་པར་ཟ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་ཟ་བའི་དངོས་པོ་
ནི་རུང་ཞིང་མགུལ་དུ་མིད་པའི་ཚད་དང་ལྡན་པའི་དུས་རུང་གི་ཟས་ཡིན་པ། མིད་པ་གཉིས་
པ་ལ་སྒྲེགས་པའི་ཟས་མ་ཡིན་པ། དུས་ནི་རང་གནས་པའི་གླིང་གི་ཉི་མ་ཕྱེད་ཡོལ་ནས་སྐྱ་
རེངས་མ་ཤར་བའི་དུས་ཡིན་པའོ། །རྟེན་ནི་ཕྱི་དྲོའི་ཟས་ཀྱིས་ཕན་པའི་ནད་ཅན་མ་ཡིན་
པའོ། །བསམ་པ་ལ་འདུ་ཤེས་ནི་དུས་མ་ཡིན་པ་ལ་མ་ཡིན་པར་ངེས་པའམ་ཡིད་གཉིས་
ཟ་བ། ཀུན་སློང་ཟ་བར་འདོད་པ། སྦྱོར་བ་ཟ་བར་རྩོམ་པ། མཐར་ཐུག་མགུལ་དུ་མིད་
པའོ། །དུས་ཡིན་པ་ལ་མིན་པར་ངེས་པའམ་ཡིད་གཉིས་ཟ་ན་ཉེས་བྱས་སོ། །བཞི་པ་ཆོ་
ག་ལས་འདས་པའི་ལྟུང་བ་ལ་གཉིས་ཀྱི་དང་པོ་གསོག་འཇོག་ཏུ་སོང་བ་ཟ་བའི་ལྟུང་བྱེད་ལ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 106
དངོས་དང་ཆ་ལ་བརྟེན་པ་བསླབ་བྱའི་ཉེས་པ་གསུམ་མོ། །དང་པོ་ལ་བཞི་ལས་གཞིའི་ཡན་
ལག་ལ་གང་ཟ་བའི་དངོས་པོ་ནི་སྨན་བཞི་གང་ཡང་རུང་བའི་ངོ་བོར་གྲུབ་པ། རང་ངམ་
རང་དང་འདྲ་བས་གསོག་འཇོག་བྱས་པ། གཞི་གཞན་གྱི་ཆ་ནས་རུང་བ། མགུལ་དུ་མིད་
པའི་ཚད་དང་ལྡན་པའོ། །རྟེན་ནི་དེས་ཕན་པའི་ནད་ཅན་མ་ཡིན་པ། དུས་ནི་མུ་གེའི་དུས་
མ་ཡིན་པ། བསམ་པ་ལ་འདུ་ཤེས་ནི་གསོག་འཇོག་ཏུ་སོང་བར་ངེས་པའམ་ཡིད་གཉིས་
གང་རུང་ཡིན་པ། ཀུན་སློང་ཟ་བར་འདོད་པ། སྦྱོར་བ་ཟ་བར་རྩོམ་པ། མཐར་ཐུག་
མགུལ་དུ་མིད་པའོ། །གསོག་འཇོག་ཏུ་མ་སོང་བ་ལ་སོང་བར་ངེས་པའམ་ཡིད་གཉིས་གང་
རུང་གིས་ཟ་བ་དང་། གསོག་འཇོག་ཏུ་སོང་བའི་ཟས་ཀྱིས་ཁ་དང་ལྷུང་བཟེད་ལ་སོགས་
པ་འབགས་པས་ཟ་བ་དང་། ལན་ཚྭ་དང་འགྱུར་བྱེད་ཀྱི་ཆུ་དང་རྙོག་ཆུ་རྣམས་གསོག་འཇོག་
ཏུ་སོང་བ་ཟ་བ་སོགས་ཡན་ལག་མ་ཚང་བ་རྣམས་ལ་ཉེས་བྱས་སོ། །གཉིས་པ་ཆ་ལ་བརྟེན་
པའི་ཉེས་པ་ལ་བཞི་ལས་ལག་ཉ་དང་འབྲེལ་བའི་ཉེས་པ་ནི་རང་ངམ་རང་དང་ཟས་ཀྱི་ཆོ་
ག་གཅིག་པ་དབང་བའི་ཟས་སམ་ཉེ་བའི་སྟ་གོན་དུ་གནས་པ། རུང་ཞིང་ཚད་དང་ལྡན་པ།
གཞི་བརྟན་པ་དང་། བྱིན་ལེན་སྟོབས་པ་དང་མ་འབྲེལ་ཞིང་ཆུད་ཟ་བའི་རྐྱེན་མེད་པའི་ཚེ་
བྱིན་ལེན་མ་བྱས་པར་ཟ་བའི་བསམ་པ་ལས་གཞན་པས་རང་ངམ་རང་དང་འདྲ་བས་རེག་
ན་ལག་ཉའི་ཉེས་པ་དང༌། དེ་རང་ངམ་རང་དང་འདྲ་བས་ཟོས་ན་ལག་ཉར་བླངས་པ་ཟ་
བའི་ཉེས་བྱས་སོ། །གཉིས་པ་མཚམས་བཙོས་དང་འབྲེལ་བའི་ཉེས་པ་ནི་རང་ངམ་རང་
དང་འདྲ་བ་དབང་བའི་ཟས་སམ་ཉེ་བའི་སྟ་གོན་དུ་གནས་པ་རུང་ཞིང་ཚད་དང་ལྡན་པའི་
རྗེན་པ་ཆུད་ཟ་བ་ལ་སོགས་པའི་རྐྱེན་མེད་པའི་ཚེ་རང་ངམ་རང་དང་འདྲ་བའི་དགེ་སློང་འབྱུང་
འཇུག་ལ་དབང་ཆེ་ཞིང་རུང་ཁང་དུ་མ་བྱས་པའི་གནས་སུ་མེ་དང་འབྲེལ་བས་བཅོས་པ་ནི་
མཚམས་བཙོས་ཀྱི་ཉེས་པར་འགྱུར་ལ་དེ་ཟ་བ་ན་མཚམས་བཙོས་ཟོས་པའི་ཉེས་བྱས་སོ།།
གསུམ་པ་ཞག་ལོན་དང་འབྲེལ་བའི་ཉེས་པ་ནི་རང་ངམ་རང་དང་འདྲ་བ་དབང་བའི་ཟས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 107
སམ་ཉེ་བའི་སྟ་གོན་དུ་གནས་པ་རུང་ཞིང་ཚད་དང་ལྡན་པ་ཞིག་ཆུད་ཟ་བ་སོགས་ཀྱི་རྐྱེན་
མེད་པའི་ཚེ་རང་ངམ་རང་དང་འདྲ་བ་དབང་ཞིང་རུང་ཁང་དུ་མ་བྱས་པའི་གནས་སུ་ཞག་
ལོན་པས་ནི་ཞག་ལོན་གྱི་ཉེས་པར་འགྱུར་ལ་དེ་ཟ་བ་ན་ཞག་ལོན་ཟ་བའི་ཉེས་བྱས་སོ། །བཞི་
པ་དགེ་སློང་གིས་བཙོས་པ་དང་འབྲེལ་བའི་ཉེས་བྱས་ནི་རང་ངམ་རང་དང་འདྲ་བ་དབང་
བའི་ཟས་སམ་ཉེ་བའི་སྟ་གོན་དུ་གནས་ཤིང་། རུང་ཞིང་ཚད་དང་ལྡན་པའི་རྗེན་པ་ཞིག་
གནས་གང་ཡང་རུང་བའི་དགེ་སློང་གིས་མེའམ་རླངས་པ་ཡན་ཆད་ཀྱིས་འཚེད་པར་བྱེད་
ན་དགེ་སློང་གིས་བཙོས་པའི་ཉེས་པར་འགྱུར་ལ་དེ་ཟ་ན་དགེ་སློང་གིས་བཙོས་པ་ཟོས་པའི་
ཉེས་བྱས་སོ། །རྗེན་དང་བྲལ་བ་ཡིན་མིན་གྱི་ཚད་ནི་ཤ་སྐམ་ལ་སོགས་པ་སྲ་བ་རྣམས་ལ་
སུམ་ཆ་བདས་པ་དང་། ལོ་མ་ལ་སོགས་པ་སྙི་བ་རྣམས་ནི་ཁ་དོག་གྱུར་པ་དང༌། འོ་མ་
ལ་སོགས་པའི་ཁུ་བ་རྣམས་ནི་ལན་གཉིས་ཁོལ་བའི་ཚེ་ན་རྗེན་པ་དང་བྲལ་བ་ཡིན་ནོ། །གསུམ་
པ་བསླབ་བྱའི་ཉེས་བྱས་ནི་ཟས་ཀྱི་ཕྱོགས་གཅིག་ཏུ་མི་རུང་བ་དང་འདྲེས་པ་མ་བསལ་བ་
དང༌། ཁྭ་ཏ་ལ་སོགས་པའི་མཆུས་རེག་ན་ཐན་འཁོར་དང་བཅས་པ་མ་བསལ་བ་དང་།
ཁ་མ་བཀྲུས་པར་ཟོས་པ་དང༌། ནོར་བ་དང་བརྗེད་པས་ལག་ཉར་འགྱུར་བའི་རྫས་བླངས་
མ་ཐག་ཉེ་བར་མ་བཞག་པ་དང་། ལག་ཉར་སོང་བ་པ་སོགས་པ་གཞན་ལ་ལྟོས་པ་དང་བཅས་
པ་བཏང་བ་དང༌། ལྟོས་མེད་དུ་བཏང་བ་ཤེས་བཞིན་དུ་ལེན་པ་དང༌། གྲུ་དང་ཤིང་རྟ་ལ་
རེག་དགོས་པའི་རྐྱེན་བྱུང་བའི་ཚེ་ཁ་ལོ་པ་དང་རུ་སྐྱ་དང་རུ་སྐྱ་འཛིན་པའི་སྟན་ལ་རེག་པ་
དང༌། ཟས་བླུགས་པའི་གྲུ་དང་ཤིང་རྟ་ལ་རྐྱེན་མེད་བཞིན་དུ་རེག་པ་དང༌། དགེ་འདུན་
གྱི་སྨན་ལུད་པ་ན་ཆུད་ཟ་བ་ལས་མ་བསྐྱབས་པ་དང་། དང་པོར་ཤིང་དབྲི་བ་སོགས་བྱར་
ཡོད་བཞིན་དུ་རག་པ་དང་། ལམ་བརྒྱགས་འཁུར་བའི་དགེ་ཚུལ་སོགས་མེད་པའི་ཚེ་དེ་
འཁུར་བའི་སྦྱིན་བདག་སོགས་མ་བཙལ་བ་དང་། རང་གིས་ལམ་བརྒྱགས་ཁྱེར་བ་དེ་བསྙེན་
པར་མ་རྫོགས་པ་ལ་སྐལ་བ་བྱིན་པས་མ་བརྗེས་པར་ཟ་བ་དང༌། རང་གིས་བརྒྱགས་སུ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 108
བཟུང་བའི་ཟས་བྱིན་ལེན་མ་བྱས་པར་ཟ་དགོས་པའི་ཚེ་ཉི་མ་དང་པོ་ལ་ཟས་མ་བཅད་པ་
དང་། ཉི་མ་ཕྱི་མ་གཉིས་ལ་རིམ་པ་བཞིན་སྦྱར་བ་ཁ་ཐུར་བསྟན་གང་དང་དོ་ལས་ལྷག་
པ་ཟས་པ་དང་། བྱིན་ལེན་མ་བྱས་པ་དང་དུས་མ་ཡིན་པའི་ཁ་ཟས་ལ་སོགས་པ་རུང་བ་
མིན་པ་ཟ་དགོས་པའི་རྐྱེན་བྱུང་བའི་ཚེ་སྒྲ་མི་སྙན་པའི་རྫས་དང་འདྲ་བར་བདག་གིར་བཟུང་
བ་མེད་དོ་སྙམ་པའི་སེམས་མ་བསྐྱེད་པར་ཟ་བ་དང་། ལག་པ་བཀྲུས་པ་དང་འདབ་མ་དག་
ཡོད་བཞིན་དུ་ཆུ་སྣོད་ཀྱིས་སྐོམ་འཐུང་བ་དང༌། མེད་ན་མ་བསྒྲིབས་པར་འཐུང་བ་དང༌།
ཆུ་སྣོད་དེ་ཆུ་དང་བཅས་པ་ཡིན་ན་ཁ་མ་བཀག་པར་བཞག་པ་རྣམས་སོ། །གཉིས་པ་བྱིན་
ལེན་གྱི་ཆོ་ག་ལས་འདྲེས་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་བཟའ་བའི་
དངོས་པོ་ནི་སོ་ཤིང་ཡན་ཆད་མིད་པར་བྱ་བའི་ཁ་ཟས་རུང་ཞིང་མགུལ་དུ་མིད་པར་མངོན་
པའི་ཚད་དང་ལྡན་པ། རང་ངམ་རང་དང་འདྲ་བས་བྱིན་ལེན་མ་བྱས་པའོ། །གནས་ནི་
སྒྲ་མི་སྙན་ལས་གཞན་པ། རྟེན་ནི་དེས་ཕན་པའི་ནད་པ་མིན་པའོ། །དུས་མུ་གེའི་ཚེ་མ་
ཡིན་པའོ། །བསམ་པ་ལ་འདུ་ཤེས་ནི་བྱིན་ལེན་མ་བྱས་པ་ལ་མ་བྱས་པར་ཤས་པའམ་ཡིད་
གཉིས་ཟ་བ། ཀུན་སློང་ཟ་བར་འདོད་པ། སྦྱོར་བ་ཟ་བར་རྩོམ་པ། མཐར་ཐུག་མགུལ་
དུ་མིད་པའོ། །བྱིན་ལེན་བྱས་པ་ལ་མ་བྱས་པར་ཤེས་པའམ་ཡིད་གཉིས་གང་རུང་གིས་
ཟ་བ་ལ་ཉེས་བྱས་སོ། །བྱིན་ལེན་བྱ་བའི་ཚུལ་ནི། མཐོ་བའི་ཕྱོགས་མ་ཡིན་པ་མདུན་དྲང་
པོ་ནས་རགས་པ་སོགས་ཀྱིས་བར་དུ་མ་ཆོད་པའི་བསྙེན་པར་མ་རྫོགས་པའམ་དེ་དང་འདྲ་
བས་ཟས་གྱེན་དུ་འདེགས་ནུས་ཤིང་བསམ་པ་ཐག་པ་ནས་སྦྱིན་པར་འདོད་པས་ལག་པའམ་
དེ་དང་འབྲེལ་བས་བསྟབས་པས། ལེན་པ་པོས་ལག་པ་གཉིས་བཀན་པས་ལུས་སམ་དེ་དང་
འབྲེལ་བའི་སྣོད་ལ་སོགས་པར་བླངས་པའོ། །རིགས་ངན་ལ་སོགས་པས་བྱིན་ལེན་བསྟབས་
པ་ན་མདུན་དུ་དཀྱིལ་འཁོར་བྲིས་ཏེ་འཇོག་ཏུ་འཇུག་པ་དང་། སྤྲེའུ་རྣམས་ཀྱིས་ཤིང་གི་
སྟེང་ནས་བསྟབས་པ་ལ་ཡང་བྱིན་ལེན་འབྱུང་ངོ༌། །བྱིན་ལེན་འཇིག་པའི་རྒྱུ་ནི་གཞན་གྱིས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 109 །
ཕྲོགས་པ་དང་། གནས་ནས་མ་འཕགས་པར་ལེན་མི་ནུས་པའི་སར་འདྲིལ་བ་དང་། དགེ་
སློང་གིས་མ་བཟུང་བར་བསྙེན་པར་མ་རྫོགས་པས་རེག་པ་དང༌། བསྙེན་པར་མ་རྫོགས་
པ་ལ་བསྔོས་པ་དང༌། རྟེན་དགེ་སློང་མ་ཡིན་པར་གྱུར་པ་དང་། ཞོ་མར་དུ་གྱུར་པ་ལྟ་བུ་
སྨན་ངོ་བོ་གྱུར་པ་དང་། མཚན་གྱུར་པ་ལྟ་བུ་སྐྱེ་བ་གྱུར་པ་དང་། མཚམས་གཞན་དུ་དོར་
བ་རྣམས་སོ། །བྱིན་ལེན་འཇིག་པའི་རྒྱུ་གསལ་བར་བསྡུས་པ་རྣམ་འབྱེད་ལས། འཕྲོག་
དང་འདྲིལ་དང་རེག་པ་དང་། བསྔོས་དང་དགེ་སློང་མིན་གྱུར་དང་། ངོ་བོ་གྱུར་དང་སྐྱེ་
བ་གྱུར། །འདོར་བ་ཡིས་ནི་བྱིན་ལེན་འཇིག །ཅེས་གསུངས་པའི་དོན་ནོ། །བསླབ་བྱའི་
ཉེས་པ་ནི། གནས་པས་ཤིང་ཐོག་ལ་སོགས་པ་མ་བརྟགས་པ་དང༌། སྙོམས་པར་འབྲིམ་
པར་བྱེད་པ་མོས་པར་མ་བྱས་པ་དང་། ཞུན་མར་ལ་སོགས་པ་འབྲིམ་པའི་ཚེ་ལོ་མ་ལ་སོགས་
པས་གོས་མ་བསྐྱབས་པ་དང༌། བྲིམ་པར་བྱ་བ་བཟང་ངན་བར་མ་རྣམས་སོ་སོར་མི་འབྲིམ་
པ་དང༌། འབྲིམ་པར་བྱེད་པའི་སྐལ་བ་རང་གི་མཁན་སློབ་ཀྱིས་གྲལ་མཚམས་སུ་འཐོབ་
བཞིན་དུ་མ་བླངས་པ་དག་མི་འཐོབ་ན་དྲུང་ན་འདུག་པས་མ་བླངས་པ་དང་། མཁན་སློབ་
ཀྱིས་བླངས་པ་རྣམས་སོ། །ལྔ་པ་བསོད་པ་སློང་བའི་ལྟུང་བྱེད་ལ་བཞི་ལས་གཞིའི་ཡན་ལག་
ལ་གང་ལ་བསླང་བའི་ཡུལ་ནི་ཁྱིམ་པ་ཆོས་ལྔ་ལྡན་ཅི་བདེར་སྟོབས་པ་པོ་མ་ཡིན་པ། གང་
ཟ་བའི་དངོས་པོ་ནི་རུང་ཞིང་ཚད་དང་ལྡན་པའི་སྨན་ཡུལ་དུས་དེར་བསོད་པར་གྲགས་ཤིང་
སྦྱིན་བདག་དེ་ཉིད་ཀྱི་ཡིན་པའོ། །རྟེན་ནི་ནད་པ་མ་ཡིན་པ། བསམ་པ་ལ་འདུ་ཤེས་མ་
འཁྲུལ་ཞིང་ཀུན་སློང་རང་དོན་དུ་བསླངས་ཏེ་ཟ་བར་འདོད་པ། སྦྱོར་བ་ངག་མཚན་ཉིད་
ལྔ་ལྡན་གྱིས་བསླངས་ཏེ་ཟ་བར་རྩོམ་པ། མཐར་ཐུག་མགུལ་དུ་མིད་པའོ། །ཟས་བསོད་
པ་མི་ཟ་བར་བསླངས་པ་ཙམ་དང་། བསོད་པ་སྟོབས་པ་ན་ངན་པ་བསླངས་པ་ལ་ཉེས་བྱས་
སོ། །ལྔ་པ་བསླབ་བྱ་ཕུན་སུམ་ཚོགས་པོའི་གཞི་ལ་ལོག་པར་སྒྲུབ་པ་ལ་ཚུལ་ཁྲིམས་རྣམ་
དག་དང༌། ལྟ་བ་རྣམ་དག་དང་། ཆོ་ག་རྣམ་དག་དང་། འཚོ་བ་རྣམ་དག་ལ་ལོག་པར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 110
སྒྲུབ་པ་བཞིའོ། །དང་པོ་ལ་གཞན་གྱི་སྲོག་ལ་གནོད་པ་དང་། འདོད་པའི་ལོངས་སྤྱོད་དང་།
སྦྱིན་པར་བྱ་བའི་ཆོས་བཤམ་པ་དང༌། རང་གཞན་གྱི་ལུས་སྲོག་དང་། ཚངས་པ་མཚུངས་
པར་སྤྱོད་པ་དང་། རེག་པར་བྱེད་པའི་ལུས་དང༌། བློ་མཐུན་པ་དང༌། འདོད་ཆགས་
དང་བྲལ་བའི་དངོས་པོ་ལ་ལོག་པར་སྒྲུབ་པ་སྟེ་བརྒྱད་ཀྱི་དང་པོ་གཞན་གྱི་སྲོག་ལ་གནོད་
པ་སྲོག་ཆགས་དང་བཅས་པ་ལ་སྤྱོད་པའི་ལྟུང་བྱེད་ལ་ལྟུང་བ་རྣམ་གཞག་དང་བསླབ་བྱའི་
ཉེས་བྱས་གཉིས། དང་པོ་ལ་བཞི་ལས་གཞིའི་ཡན་ལག་ནི་དུད་འགྲོ་ཡིན་པ། ཐ་མལ་པའི་
མིག་ལ་སྣང་དུ་རུང་བ། ལུས་སམ་ཡོ་བྱད་ཀྱི་དོན་དུ་དགོས་པའི་ཆུ་ལ་སོགས་པའི་གཞི་
དང་བཅས་པའོ། །བསམ་པ་ལ་འདུ་ཤེས་སྲོག་ཆགས་ཡོད་པ་ལ་ཡོད་པར་ངེས་པའམ་ཡིད་
གཉིས་ཟ་བ། ཀུན་སློང་ནི་རང་དོན་དུ་སྲོག་ལ་ལྟོས་མེད་དུ་ལོངས་སྤྱོད་པར་འདོད་པ། སྦྱོར་
བ་རང་ངམ་བསྐོས་པས་ལྷུང་བཟེད་དང་ཆོས་གོས་ཀྱི་ལས་ལ་སོགས་པ་དང་། ཆུའི་སྲོལ་
དགག་པ་དང་བསལ་བ་ལ་སོགས་པ་གང་ཡང་རུང་བས་སྤྱོད་པར་རྩོམ་པ། མཐར་ཐུག་
དེའི་རྐྱེན་གྱིས་སྲོག་ཆགས་ཤི་བའོ། །སྲོག་ཆགས་མེད་པ་ལ་ཡོད་པར་ངེས་པའམ་ཡིད་གཉིས་
ཟ་བས་སྤྱོད་པ་དང་། ཆུའི་སྲོལ་དགག་པ་དང་། ཁྲུས་རས་ཉིས་རིམ་བཀྲུ་བ་སོགས་བྱས་
ཀྱང་མ་ཤི་བ་ལ་ཉེས་བྱས་སོ། །གཉིས་པ་བསླབ་བྱའི་ཉེས་བྱས་ནི་ཆུ་ཚགས་གང་ཡང་རུང་
མ་བཅངས་པ་དང༌། རང་ལ་ཡོད་པའམ་གཞན་གྱིས་ཆུ་ཚགས་ཁས་བླངས་པ་མེད་པར་
ལྗོངས་རྒྱུར་འགྲོ་བ་དང༌། ལྗོངས་རྒྱུ་བའི་ཚེ་འབྲལ་བ་ན་སྦྱིན་པར་ཁས་མ་བླངས་པའི་ཆུ་
ཚགས་ལ་བརྟེན་པ་དང་། རང་དང་ཞེ་འགྲེས་པའི་ཆུ་ཚགས་ལ་ལྟོས་པ་བྱས་ཏེ་འགྲོ་བ་དང་།
ཆུ་ཚགས་ལ་སྲོག་ཆགས་ཡོད་པ་ཆུས་མ་བཤལ་བ་དང་། དྲི་མ་ཆགས་པ་མ་བཀྲུས་པ་དང༌།།
རུལ་བར་མི་འགྱུར་བའི་ཕྱིར་མ་བསྐམས་པ་དང་། ཆུ་ཚགས་གཞག་པའི་ཆེད་དུ་གདང་
བུ་དང་། ཆུ་སྣོད་གཞག་པའི་ཆེད་དུ་ཁྲིའུའམ་སོ་ཕག་གི་སྟེགས་བུ་སོགས་མ་བྱས་པ་དང་།
ཆུ་བརྟག་པའི་ཚེ་གཡོ་བ་དང་རྙོག་པ་དང་བཅས་པ་དང་། སྣོད་མ་ཁེངས་པ་ལ་ཧ་ཅང་ཡུན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 111
རིང་པོར་བརྟག་པ་དང་། རྩྭ་ལ་སོགས་པའི་རྩེ་མོ་རྩུབ་པོས་སྲོག་ཆགས་བསྟེན་པ་དང་། སྲོག་
ཆགས་འཆི་བའི་ལམ་དུ་དོར་བ་དང་། ཆུ་བཙགས་པའི་སྲོག་ཆགས་དེ་དག་བསལ་སྣོད་
དམ་ཆུ་ཚགས་ཀྱིས་ཆུ་ལ་མ་དོར་བ་དང༌། མར་མེའི་ནང་དུ་སྲོག་ཆགས་ལྷུང་ན་འོད་ཁང་
མ་བྱས་པ་དང༌། སྐྲའི་རྙིས་སྦྲུལ་བཟུང་བ་དང་། སྦྲུལ་སྐྱོད་པ་ན་སེ་གོལ་གྱི་སྒྲ་ལ་སོགས་
པ་མ་བསྐྲད་པ་དང༌། དེས་མི་འགྲོ་ན་བུམ་པ་སོགས་སུ་བཅུག་ནས་ཁ་བཅད་ཅིང་བུ་ག་བཏོད་
ནས་མ་བསལ་བ་དང་། དེ་མ་གྲུབ་ན་ཐ་གུ་རས་མ་དཀྲིས་པ་སོགས་ཀྱིས་མགུལ་བ་བཅིངས་
ཏེ་མ་དོར་བ་དང་། ཚང་དུ་གཞུག་པར་མ་བྱས་པ་དང་། ཚང་ཚིང་གི་ནང་དུ་དོར་བ་དང༌།
ཁུང་དུ་ཞུགས་ཀྱི་བར་དུ་མ་བསྡད་པ་དང་། རྩྭ་ཤིག་རྣམས་གསིང་མའམ་ཕྱོགས་བསིལ་
བར་མ་དོར་བ་དང་། ཤིག་རྣམས་རས་མར་བཅུག་སྟེ་རྩིག་པའི་གསེབ་ཏུ་གཞུག་པ་སོགས་
མི་བྱེད་པར་རང་དགར་དོར་བ་དང༌། རྐང་ཁྲུས་སྣོད་སྟོང་པ་ཆུས་མ་བཀང་བ་དང་། ཆུ་
ལ་སོགས་པའི་སྣོད་མ་བཞག་པ་དང༌། སྣོད་སྤྱད་འབྲུབ་པར་བསྐོས་པས་དགེ་འདུན་གྱི་ཆུ་
སྣོད་བཞག་པ་དང༌། གཡར་པོར་སྦྱིན་པ་དང༌། དེ་ཕྱིར་བླང་བ་དང༌། ཆུས་དགང་བ་
སོགས་མ་བྱས་པ་དང་། ཁྱིམ་པ་སྣོད་སྤྱད་གཡར་བ་དང་རྙིང་པོ་ཡོད་བཞིན་དུ་མ་བཏང་
བ་དང་། གཙུག་ལག་ཁང་དེ་ཉིད་དུ་སྦྱིན་བདག་གིས་སྣོད་སྤྱད་གཡར་བ་ལ་མི་སྦྱིན་པ་དང༌།
དགེ་སློང་སྣོད་སྤྱད་སློང་བ་ལ་གཏན་དུ་མ་བྱིན་པ་དང་། སྣོད་སྤྱད་གཞག་པའི་ཕྱིར་མཛོད་
ཁང་མ་བྱས་པ་དང༌། རྫ་དང་ཟངས་མའི་སྣོད་སྤྱད་སོ་སོར་མ་བཞག་པ་དང་། ཆུ་ཉེ་བར་
མ་བཞག་པ་དང་། གར་བབ་བབ་ཏུ་བཞག་པ་དང་། ཆུ་ཁང་དགོས་པའི་ཚེ་མི་བྱེད་པའམ་
ཚུལ་དང་མི་མཐུན་པར་བྱས་པ་དང་། ཆུ་སྣོད་གཙང་སྦྲ་མ་བྱས་པ་དང་། བཏུང་བའི་
ཆུ་དེ་ལག་པ་དང་གོས་རུང་བ་མ་ཡིན་པས་བྲིམས་པ་དང་། ཆུ་སྣོད་དུས་དུས་སུ་ཇི་ལྟར་
འོས་པ་བཞིན་དུ་བཀྲུ་བཤལ་དང་བསྐམ་པ་སོགས་མ་བྱས་པ་དང་། ཟས་ཀྱི་ཟེར་མ་མི་སྲུང་
བ་དང༌། ཆུ་སྣོད་རྣམས་དུས་གཅིག་ཏུ་བཀྲུ་བ་དང༌། ཆུ་སྣོད་དང་འབྲེལ་བའི་ལས་རྣམས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 112 1
གནས་པས་མ་བྱས་པ་རྣམས་སོ། །གཉིས་པ་ལ་གཉིས་ཀྱི་དང་པོ་ཉལ་པོ་བྱེད་པར་གཤོམ་
པའི་ཁྱིམ་ན་འདུག་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་འདུག་པའི་ཡུལ་ནི་ཁྱིམ་
པ་ཡིན་པ། སྐྱེས་པ་དང་བུད་མེད་ཀྱི་མཚན་དོན་བྱེད་ནུས་པ་དང་ལྡན་པ། བསྟེན་དུ་རུང་
བ། ཐ་སྙད་བཞི་དང་ལྡན་པ། ལུས་ཐ་མལ་དུ་གནས་པ། རྫུ་འཕྲུལ་ཅན་མ་ཡིན་པ། སྤྲོད་
པ་ལ་ཞུགས་པའམ་ཕྱོགས་པ་ཡིན་པའོ། །གནས་ནི་དགེ་སློང་གི་གནས་ལས་གཞན་ཡིན་
པ། བར་འདོམ་གང་གི་ནང་ཡིན་པ། གནས་གཅིག་ཡིན་པ། གེགས་བྱེད་གཞན་མེད་
པས་སྤྲད་དུ་རུང་བ། མངོན་སུམ་ཡིན་པའོ། །རྟེན་ནི་བར་ཆད་དང་མ་ལྡན་པ། བསམ་
པ་ལ་འདུ་ཤེས་ནི་སྤྲོད་པ་ལ་ཕྱོགས་པའམ་ཞུགས་པ་ལ་དེར་ངེས་པའམ་ཡིད་གཉིས་ཟ་བ།
ཀུན་སློང་ནི་གེགས་བྱེད་པའི་བསམ་པས་འདུག་པར་འདོད་པའོ། ། སྦྱོར་བ་འདུག་པར་རྩོམ་
པ། མཐར་ཐུག་འདུག་པ་རྫོགས་པའོ། །གསུམ་པ་འགྲེང་པའི་ལྟུང་བྱེད་ལ་བཞི་ལས་གཞིའི་
ཡན་ལག་ནི་སྔར་དང་འདྲ་བ་ལས་མངོན་སུམ་ཡིན་པ་ཞེས་པའི་གནས་སུ་རྩིག་པ་ལ་སོགས་
པའི་སྐྱབས་ཡོད་པ་ཞེས་སྦྱར་རོ། །བསམ་པ་ལ་འདུ་ཤེས་ནི་སྔར་དང་འདྲ་ཞིང་ཀུན་སློང་
གེགས་བྱེད་པའི་ཆེད་དུ་འགྲེང་བར་འདོད་པའོ། །སྦྱོར་བ་དེ་ལྟར་རྩོམ་པ། མཐར་ཐུག་
ཚོར་བྱ་ཚོར་བྱེད་གཉིས་ཀས་ཚོར་བའོ། །སྤྲོད་པར་ཞུགས་པའམ་ཕྱོགས་པ་མ་ཡིན་པ་
ལ་ཡིན་པར་ངེས་པའམ་ཡིད་གཉིས་ཟ་བས་འདུག་འགྲེང་བྱེད་པ་དང་། བྱ་བ་གཞན་ལ་
སེམས་གཏད་པས་འདུག་འགྲེང་བྱེད་པ་དང་། སྤྲོད་བྱེད་གཉིས་དང་དགེ་སློང་གང་རུང་
གིས་མ་ཚོར་བ་རྣམས་ལ་ཉེས་བྱས་སོ། །གསུམ་པ་གཅེར་བུ་ལ་སྦྱིན་པའི་ལྟུང་བྱེད་ལ་བཞི་
ལས་གཞིའི་ཡན་ལག་ལ་ཡུལ་ནི་མུ་སྟེགས་ཅན་ཡིན་པ། ཐ་སྙད་ལྔ་དང་ལྡན་པ། ལུས་
ཐ་མལ་དུ་གནས་པ། ཉེ་དུ་དང་ནད་པ་དང་ཆོས་འདི་པ་ལ་ལྟོས་པ་རྣམས་མ་ཡིན་པའོ། དངོས་
པོ་ནི་ཡུལ་རྟེན་གཉི་ག་ལ་རུང་ཞིང་ཚད་དང་ལྡན་པའི་དུས་རུང་གི་ཟས་རང་དབང་བ་ཡིན་
པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་སྡིག་ལྟ་དང་དབྲལ་བའི་ཆེད་མ་ཡིན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 113
པར་སྟེར་བར་འདོད་པའོ། །སྦྱོར་བ་རང་གིས་སྟེར་བར་རྩོམ་པ། མཐར་ཐུག་ཡུལ་གྱིས་
ལག་ཏུ་ཐོབ་པའོ། །གཞན་སྦྱིན་དུ་འཇུག་པ་དང་། ལག་པར་མི་སྟེར་བར་བགོ་བཤའ་
བྱས་ཏེ་འཇོག་པ་དང་། ཡུལ་རྟེན་གང་རུང་ལ་མི་རུང་བའི་ཟས་བྱིན་པ་རྣམས་ལ་ཉེས་བྱས་
སོ། །བཞི་པ་ལ་གསུམ་གྱི་དང་པོ་དམག་ལ་ལྟ་བའི་ལྟུང་བྱེད་ལ་བཞི་ལས་གཞིའི་ཡན་ལག་
ལ་གང་ལ་བལྟ་བའི་ཡུལ་ནི་ཁྱིམ་པ་ཐ་སྙད་བཞི་དང་ལྡན་པ། ལུས་ཐ་མལ་དུ་གནས་པ།
སྐྱེས་པའི་མཚན་དང་ལྡན་པ། དམག་གི་མཚན་ཉིད་དང་ལྡན་པ། ཚོགས་སུ་ཚང་བ། འཐབ་
པའམ་དེའི་སྟ་གོན་དུ་གནས་པའོ། །ལྟ་བའི་གནས་ནི་རང་གི་གནས་ཉེ་འཁོར་དང་བཅས་
པ་ནས་འཕགས་པའོ། །རྟེན་ནི་རྒྱལ་པོ་ལ་སོགས་པས་བོས་པའམ་བར་ཆད་དང་ལྡན་པ་
མ་ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་དམག་ལ་དགའ་བའི་དབང་
གིས་ལྟ་བར་འདོད་པ། སྦྱོར་བ་ལྟ་བར་ཞུགས་པ། མཐར་ཐུག་མཐོང་ནའོ། །ཉེ་འཁོར་
གྱི་མཐའ་ལས་མ་འདས་པར་ལྟ་ན་ཉེས་བྱས་སོ། །གཉིས་པ་དམག་ནང་ན་གནས་པའི་ལྟུང་
བྱེད་ལ་བཞི་ལས་གཞིའི་ཡན་ལག་ལ་འཐབ་པའམ་སྟ་གོན་དུ་གནས་པ་མ་གཏོགས་པ་གང་
གི་ནང་དུ་གནས་པའི་དམག་དང་། གང་གིས་གནས་པའི་རྟེན་ནི་སྔ་མ་དང་འདྲའོ། །བསམ་
པ་ལ་འདུ་ཤེས་མ་འཁྲུལ་ཞིང་ཀུན་སློང་གནས་པར་འདོད་པ། སྦྱོར་བ་དགོས་པ་མེད་བཞིན་
དུ་གནས་པར་རྩོམ་པ། མཐར་ཐུག་ཞག་ཕྱི་མའི་སྐྱ་རེངས་ཤར་ན་ཉིན་ཞག་རེ་རེ་ལ་ལྟོས་
པའི་ལྟུང་བྱེད་དུ་འགྱུར་རོ། །གསུམ་པ་བཤམས་པ་དཀྲུག་པའི་ལྟུང་བྱེད་ལ་བཞི་ལས་གཞིའི་
ཡན་ལག་དམག་ལ་ལྟ་བ་དང་འདྲ་ཞིང་། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་
བཤམས་པ་དཀྲུག་པར་འདོད་པ། སྦྱོར་བ་དེ་ལྟར་རྩོམ་པ། མཐར་ཐུག་བཤམས་པ་དཀྲུག་
པ་སོགས་ཉམས་སུ་མྱོང་བའོ། །འཐབ་པ་ལ་མ་ཕྱོགས་པའི་དམག་དཀྲུག་པ་སོགས་ཡན་
ལག་མ་ཚང་བ་རྣམས་ལ་ཉེས་བྱས་སོ། །བྱ་དང་སྐྱེས་པ་བུད་མེད་སོགས་འཐབ་པ་བྱ་བ་
དང་བྱེད་དུ་གཞུག་པ་དང་ལྟ་བ་ལ་ཉེས་བྱས་སོ། །ལྔ་པ་ལ་བཞིའི་དང་པོ་རྡེག་པའི་ལྟུང་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 114 །
བྱེད་ལ་བཞི་ལས་གཞིའི་ཡན་ལག་ལ་གང་ལ་བརྡེག་པའི་ཡུལ་ནི་དགེ་སློང་ཆོས་དྲུག་ལྡན་
ནོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རྙོག་པ་ཅན་གྱི་སེམས་ཀྱིས་རྡེག་པ་
འདོད་པ། སྦྱོར་བ་ལུས་དངོས་སམ་དེ་དང་འབྲེལ་བའམ་དེས་འཕངས་པ་གང་རུང་གིས་
རྡེག་པར་རྩོམ་པ། མཐར་ཐུག་ལུས་ལ་འཕག་པའོ། །མ་འཕོག་ན་ཉེས་བྱས་སོ། །རང་
གི་ལུས་དང་ཀ་བ་སོགས་ལ་རྡེག་ན་བསླབ་བྱའི་ཉེས་བྱས་སོ། །གཉིས་པ་གཟས་པའི་ལྟུང་
བྱེད་ལ་ཡན་ལག་དང་པོ་གསུམ་སྔ་མ་དང་འདྲ་བ་ལས་རྡེག་པ་ཞེས་པའི་གནས་སུ་རྡེག་པར་
གཟས་པ་ཞེས་སྦྱར་རོ། །མཐར་ཐུག་གཟས་པ་རྫོགས་པ་ནའོ། །འདི་དང་རྡེག་པ་གཉི་
ག་ལ་ཡང་བརྡེག་སྤྱད་དུ་མ་ཡོད་ན་བརྡེག་སྤྱད་རེ་རེ་ལ་ལྟོས་པའི་ལྟུང་བར་འགྱུར་རོ། །གསུམ་
པ་གནས་ངན་ལེན་འཆབ་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་གི་གནས་ངན་
ལེན་འཆབ་པའི་ཡུལ་ནི་སྡོམ་པ་གསོར་རུང་ཡན་ཆད་དང་ལྡན་པའི་དགེ་སློང་ཆོས་དྲུག་ལྡན་
ནོ། །གང་འཆབ་པའི་དངོས་པོ་ནི་ཕམ་ལྷག་གང་རུང་ཡིན་པོ། །གནས་ནི་མཐོལ་ཡུལ་
མཚན་ཉིད་དང་ལྡན་པ་ཡོད་པའོ། །བསམ་པ་ལ་འདུ་ཤེས་ནི་ཡུལ་དེ་ལ་ཕམ་ལྷག་གང་རུང་
བྱུང་བ་ལ་བྱུང་བར་ཤེས་པ། ཀུན་སློང་ནི་སྲོག་དང་དགེ་སྦྱོང་གི་ཚུལ་དང་ཚངས་པར་སྤྱོད་
པའི་བར་ཆད་དང་། དགེ་འདུན་འཁྲུག་ཏུ་དོགས་པའི་དབང་མ་གཏོགས་པར་འཆབ་པར་
འདོད་པའོ། །སྦྱོར་བ་འཆབ་པར་རྩོམ་པ། མཐར་ཐུག་མཚན་མོ་འདས་ནའོ། །ཕམ་
ལྷག་ལས་གཞན་པའི་ལྟུང་བ་འཆབ་པ་ལ་ཉེས་བྱས་སོ། །བཞི་པ་ཟན་གཅོད་དུ་འཇུག་པའི་
ལྟུང་བྱེད་ལ་བཞི་ལས་བཞིའི་ཡན་ལག་ལ་སྦྱིན་བདག་ནི་ཁྱིམ་པ་ཆོས་ལྔ་ལྡན་ཡུལ་དེ་ལ་བསམ་
པ་ཐག་པ་ནས་སྟེར་བ་ཡིན་པའོ། །ཟན་གཅོད་པའི་ཡུལ་ནི་དགེ་སློང་ཆོས་དྲུག་ལྡན་གྱི་སྟེང་
དུ་ཟས་བཅད་པས་ཕན་པའི་ནད་ཅན་མ་ཡིན་པོ། །ཟས་ནི་རུང་ཞིང་ཚད་དང་ལྡན་པའི་
དུས་རུང་གི་ཟས་ཡུལ་དེ་ལ་སྦྱིན་བདག་དེས་བསྔོས་པ་ཡིན་པའོ། །བསམ་པ་ལ་འདུ་ཤེས་
མ་འཁྲུལ་ཞིང་ཀུན་སློང་གཅོད་པར་འདོད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 115
དངོས་སུ་ཟན་གཅོད་པའི་ཚིག་སྨྲ་བའོ། །མཐར་ཐུག་དོན་གོ་བའོ། །དྲུག་པ་མེད་ལ་རེག་
པའི་ལྟུང་བྱེད་ལ་བཞི་ལས་གཞིའི་ཡན་ལག་གང་ལ་རེག་པའི་མེ་ནི་འཇིག་རྟེན་ལ་གྲགས་
པའི་མེ་ཚད་དུ་ལོངས་ཤིང་བུད་ཤིང་དང་མ་འབྲེལ་བའི་མེ་མ་མུར་དང་མེ་ལྕེ་ལས་གཞན་
ཡིན་པ། རྟེན་ནི་སྟོན་པ་མཆོད་པ་སོགས་ཆོས་ལྡན་གྱི་དུས་བྱིན་གྱིས་བརླབ་པའི་དབང་དང་།
ནད་པ་མ་ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རེག་པར་འདོད་པའོ།།
སྦྱོར་བ་རང་ངམ་བསྐོས་པས་སྦྱར་བ་དང་གསོད་པ་དང་བུད་ཤིང་གཞུག་པ་སོགས་ཀྱིས་རེག་
པར་རྩོམ་པ། མཐར་ཐུག་རེག་པའོ། །བུད་ཤིང་དང་མ་འབྲེལ་བའི་མེ་མ་མུར་དང་མེ་
ལྕེ་ལ་རེག་པ་དང༌། མཆིལ་མ་སོགས་དང་ཏིལ་ལ་སོགས་པ་འབྲུ་དང་མར་ལ་སོགས་པ་
མེར་གཞུག་པ་དང་། མཁན་པོ་ལ་སོགས་པའི་བྱ་བ་ལ་གཞན་སློབ་དཔོན་སོགས་ཀྱི་ཆེད་
དུ་དུས་བྱིན་གྱིས་བརླབས་ཏེ་མེ་ལ་རེག་པ་རྣམས་ལ་ཉེས་བྱས་སོ། །དཀོན་མཆོག་མཆོད་
པ་ལ་སོགས་པའི་དོན་དུ་མེད་ལ་རེག་དགོས་པའི་ཚེ་འདིའི་ཆེད་དུ་རེག་སྙམ་པའི་དུས་བྱིན་
གྱིས་མ་བརླབས་ན་མེ་རེག་གི་ལྟུང་བྱེད་དང་དུས་བྱིན་གྱིས་མ་བརླབས་པའི་ཉེས་པ་གཉིས་
ཀ་འབྱུང་ངོ་། །སེང་གེ་ལ་རེག་པ་དང་། དུས་བྱིན་རླབས་བྱེད་པ་ན་བྱ་བ་དེ་ཇི་ཙམ་གྱིས་
འགྲུབ་པའི་དུས་དེ་སྲིད་དུ་བྱིན་གྱིས་རློབ་པར་མི་བྱེད་པ་ལ་བསླབ་བྱའི་ཉེས་བྱས་སོ། །བདུན་
པ་འདུན་པ་ཕྱིར་སྒྱུར་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་གི་འདུན་པ་ཕྱིར་
བསྒྱུར་བའི་ཡུལ་ནི་དགེ་སློང་གི་ཆེད་དུ་བྱས་པའི་ལས་ཆོས་ལྡན་བྱས་ལ་ཆགས་པའོ། །གོ་
བར་བྱ་བའི་ཡུལ་ནི་དགེ་སློང་ཆོས་དྲུག་ལྡན་ལས་དེ་ལ་གཏོགས་པ་ཡིན་པའོ། །ཕྱིར་བསྒྱུར་
བའི་དངོས་པོ་ནི་རང་གིས་ཕུལ་བའི་འདུན་པ་ཡིན་པའོ། །བསམ་པ་ལ་འདུ་ཤེས་མ་འཁྲུལ་
ཞིང་ཀུན་སློང་འདུན་པ་ཕྱིར་སྒྱུར་བའི་ཆེད་སྨྲ་བར་འདོད་པ། སྦྱོར་བ་ངག་མཚན་ཉིད་ལྔ་
ལྡན་གྱིས་དེ་ལྟར་རྩོམ་པ། མཐར་ཐུག་དོན་གོ་བའོ། །བརྒྱད་པ་ནུབ་ལྷག་པར་ཉལ་བའི་
ལྟུང་བྱེད་ལ་བཞི་ལས་གཞིའི་ཡན་ལག་ལ་ཡུལ་ནི་བསྙེན་པར་མ་རྫོགས་པའམ་དེ་དང་འདྲ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 116
བ་ཐ་སྙད་ལྔ་དང་ལྡན། ལུས་ཐ་མལ་དུ་གནས། བསྟེན་དུ་རུང༌། རྫུ་འཕྲུལ་ཅན་མ་ཡིན་
པའོ། །གནས་ནི་གནས་ཀྱི་ངོ་བོ་ཉིད་དུ་གྲུབ་པ། སྤྱོད་ལམ་བཞི་ཤོང་བ། གནས་གཅིག་
ཡིན་པ། འདོམ་གང་གི་ནང་ཡིན་པའོ། །རྟེན་ནི་ནད་པ་དང་ནད་གཡོག་གི་དབང་མ་ཡིན་
པ། དབྱར་ཕྱི་མའི་ཟླ་བ་གཉིས་ཀྱི་དུས་སུ་དགེ་སློང་སྡིག་ཅན་ཉེ་བར་གནས་པ་མ་ཡིན་པའོ།
བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཉལ་བའི་སྤྱོད་ལམ་གྱིས་གཉིད་ལོག་པར་
འདོད་པ། སྦྱོར་བ་ཞག་པར་མ་ཆད་དུ་གཉི་ག་ཉལ་ཞིང་གཉིད་ལོག་པར་རྩོམ་པ། མཐར་
ཐུག་ཞག་གསུམ་པའི་མཚན་མོ་འདས་པ་ནའོ། །གནས་ངོ་བོ་ཐ་དད་ཀྱང་གཉི་ག་ཕལ་ཆེར་
གཡོགས་ཤིང་ཕལ་ཆེར་བསྐོར་བས་གནས་ཀྱི་མཚན་ཉིད་དུ་གྲུབ་པ་དང༌། སྒོའི་ངོས་དང་
འབྲེལ་བ་དང༌། ཁྲུ་ཕྱེད་དང་དགུས་བར་དུ་ཆོད་པ་གསུམ་གྱི་སྟེང་དུ། ཐད་ཀ་ཡིན་ན་ཉེ་
འཁོར་གནས་སུ་གྲུབ་ཅིང་སྒོ་རང་ཕྱོགས་ནས་མ་བཅད་པའམ། སྟེང་འོག་ཡིན་ན་ཐོག་
གཉིས་ཀྱིས་བར་དུ་མ་ཆོད་ཅིང་སྐས་རང་ཕྱོགས་སུ་མ་བསྡུས་པ་གཉིས་གང་ཚང་ན་གནས་
གཅིག་ཏུ་འཇོག་གོ །གཉི་གའམ་གང་རུང་གནས་ཀྱི་མཚན་ཉིད་དུ་མ་གྲུབ་པ་ཤིང་དྲུང་
སོགས་སུ་ཉལ་བ་དང་། གནས་གཅིག་གི་འདོམ་གང་གི་ཕྱི་རོལ་ཁྲུ་ཕྱེད་དང་དགུའི་ནང་
དུ་ཉལ་བ་དང༌། ཉིན་མ་ལྷན་ཅིག་ཉལ་བ་དང་། མཚན་མོ་གསུམ་འདས་ཀྱང་ཡུལ་རྟེན་
གཉིས་སྤྱོད་ལམ་མི་མཐུན་པར་གཉིད་ལོག་པ་རྣམས་ལ་ཉེས་བྱས་སོ། །དགེ་སློང་སྡིག་
ཅན་གནས་པའི་ཚེ་དགེ་ཚུལ་འཁོར་དུ་ལྡན་པའི་དགེ་སློང་གིས་དབྱར་སྔ་མ་ཁས་ལེན་པ་
དང༌། ཁས་བླངས་ཟིན་པ་ན་སྔ་མ་ཟླ་གཅིག་སྲུང་བ་དང་། དགེ་སློང་སྡིག་ཅན་ཡོད་པའི་
ཚེ་དགེ་ཚུལ་གསར་དུ་འཇོག་པ་དང༌། ཉི་མ་དང་ཟླ་བ་མ་གཏོགས་པ་མར་མེ་ལ་སོགས་
པའི་སྣང་བ་དང་བཅས་པར་རྐྱེན་དང་མི་ལྡན་བཞིན་དུ་ཉལ་བ་རྣམས་ལ་བསླབ་བྱའི་ཉེས་
བྱས་སོ། ། སྣང་བ་དང་བཅས་པར་མི་ཉལ་བར་འདུག་པ་ལ་ཉེས་བྱས་ཕྲ་མོར་འགྱུར་རོ།
གཉིས་པ་ལྟ་བ་རྣམ་དག་ལ་ལོག་པར་སྒྲུབ་པ་ལ་རང་སྡིག་ལྟ་བསྟེན་པ་དང་། གཞན་བསྟེན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 117 །
དུ་འདུག་པ་གཉིས་ཀྱི་དངཔོ་སྡིག་ལྟ་མི་གཏོང་བའི་ལྟུང་བྱེད་ལ་བཞི་ལས། གཞིའི་ཡན་
ལག་ལ་གང་བརྗོད་པའི་དངོས་པོ་ནི། བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་
གསུངས་པ་དེ་དག་བསྟེན་ཀྱང་བར་དུ་གཅོད་པར་མི་འགྱུར་རོ། །ཞེས་སོགས་ཀྱི་དོན་ནོ།
གོ་བྱ་ཡུལ་ནི་དགེ་སློང་ཆོས་དྲུག་ལྡན་ནོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་
བཟློག་ཀྱང་མི་གཏོང་བར་འདོད་པའོ། །སྦྱོར་བ་དགེ་འདུན་མཚན་ཉིད་དང་ལྡན་པས་ལས་
ཆོས་ལྡན་གྱིས་བཟློག་ཀྱང་ངག་མཚན་ཉིད་ལྔ་ལྡན་གྱིས་མི་གཏོང་བའི་ཚིག་སྨྲ་བར་རྩོམ་པ།
མཐར་ཐུག་རྗོད་པ་གསུམ་པ་རྫོགས་པའོ། །བཞམས་བསྒོ་དང་གསོལ་བ་དང་རྗོད་པ་དང་
པོ་དང་གཉིས་པ་རྣམས་ཀྱི་མཐའ་དང་། གསུམ་པའི་མདུན་རོལ་ཏུ་མི་གཏོང་བ་རྣམས་
ལ་ཉེས་བྱས་རེ་རེར་འགྱུར། ཞུགས་ཙམ་ལ་ཉེས་བྱས་ཕྲ་མོར་འགྱུར་རོ། །སྡིག་པ་ཅན་
གྱི་ཚིག་སྨྲ་བ་ལ་གསོལ་བཞིའི་ལས་ཀྱིས་ནན་ཏུར་མི་བྱེད་པ་ནི་བསླབ་བྱའི་ཉེས་བྱས་སོ།
གཉིས་པ་གཞན་སྡིག་ལྟ་བསྟེན་དུ་འཇུག་པའི་ལྟུང་བྱེད་ལ་གཉིས་ཀྱི་དང་པོ་སྤངས་པ་རྗེས་
ཕྱོགས་ཀྱི་ལྟུང་བ་ལ་བཞི་ལས་གཞིའི་ཡན་ལག་ལ་རྗེས་སུ་ཕྱོགས་པའི་ཡུལ་ནི་དགེ་སློང་གི་
སྡོམ་པ་དག་ཅིང་མཚན་མཐུན། ཐ་སྙད་གསུམ་དང་ལྡན། ལུས་ཐ་མལ་དུ་གནས། རང་
ལས་རྒྱུད་ཐ་དད་སྡིག་ལྟ་མ་བཏང་བས་གནས་ནས་བྱུང་ཞིང་བཟོད་པ་མ་གསོལ་བའོ། །རྟེན་
ནི་གནས་ནས་མ་ཕྱུང་བའོ། །བསམ་པ་ལ་འདུ་ཤེས་ནི་སྤངས་ཤིང་ཕྱིར་བཅོས་མ་བྱས་
པ་ལ་དེར་ངེས་པའམ་ཡིད་གཉིས་ཟ་བ། ཀུན་སློང་ཆོས་སམ་ཟང་ཟིང་གི་ལོངས་སྤྱོད་བྱེད་
དམ་གནས་གཅིག་ཏུ་ཉལ་བར་འདོད་པའོ། །སྦྱོར་བ་དང་སྡིག་ལྟ་དང་དབྲལ་བའི་ཆེད་མ་
ཡིན་པར་ལུང་འབོགས་པ་སོགས་དང་། བསྙེན་བཀུར་བདག་གིར་བྱེད་པའམ་མཚན་ཉིད་
དང་ལྡན་པའི་གནས་གཅིག་གི་འདོམ་གང་གི་ནང་དུ་ཉལ་བར་རྩོམ་པའོ། །མཐར་ཐུག་
ཆོས་སམ་ཟང་ཟིང་གི་ལོངས་སྤྱོད་ལྷན་ཅིག་མྱོང་བའམ་ཞག་གཅིག་གི་མཚན་མོ་འདས་པའོ།
གཉིས་པ་དགེ་ཚུལ་བསྙིལ་བ་སྡུད་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་བསྡུ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 118
བའི་ཡུལ་ནི་དགེ་ཚུལ་གྱི་སྡོམ་པ་དག་ཅིང་བསྙིལ་བ། བཟོད་པ་མ་གསོལ་བ་ཞེས་སྦྱར་ནས་
ཡན་ལག་ལྷག་མ་སྔ་མ་བཞིན་དུ་ཤེས་པར་བྱའོ། །སྡིག་པ་མ་བཏང་བས་གནས་ནས་ཕྱུང་
བ་དང་དགེ་ཚུལ་བསྙིལ་བ་དང༌ གནས་གཅིག་ཏུ་མི་ཉལ་བར་འདུག་པ་ལ་ཉེས་བྱས་སོ།
དགེ་སློང་དང་དགེ་ཚུལ་སྤངས་པ་མ་ཡིན་པ་ལ་ཡིན་པར་ངེས་པའམ་ཡིད་གཉིས་ཟ་བས་
ཟང་ཟིང་གི་ལོངས་སྤྱོད་མྱོང་བ་སོགས་ལ་ཉེས་བྱས་སོ། །དགེ་ཚུལ་སྡིག་པ་ཅན་གྱི་ལྟ་བ་
ལ་ཞུགས་པ་ན་བཟློག་པ་ལྔས་མ་བཟློག་པ་དང་། བཟློག་པ་རེ་རེའི་མཐར་དགེ་སློང་གཅིག་
གིས། གསོལ་བ་ལ་སོགས་པ་བྱས་ཀྱི་སྡིག་ལྟ་ཐོང་ཞིག་ཅེས་མ་བརྗོད་པ་དང༌། བཟློག་
པ་སྔ་མ་ལ་བཏང་ཡང་ཕྱི་མ་བྱས་པ་དང༌། རྗོད་པ་གསུམ་པའི་མཐའ་ལ་མ་བཏང་བའི་
ཚེ་བསྙིལ་བར་མི་བྱེད་པ་རྣམས་ལ་བསླབ་བྱའི་ཉེས་བྱས་སོ། །གསུམ་པ་ཆོ་ག་རྣམ་དག་
ལ་ལོག་པར་སྒྲུབ་པ་ལ་གསུམ་ལས་དང་པོ་ཆོ་ག་སྤྱི་ལ་ལོག་པར་སྒྲུབ་པ་ལ་གསུམ་གྱི་དང་
པོ་ཁ་མ་བསྒྱུར་བའི་གོས་གྱོན་པའི་ལྟུང་བྱེད་ལ་བཞི་ལས་གཞིའི་ཡན་ལག་ནི་གོས་ཡིན་པ།
གཞི་གཞན་གྱིས་རུང་ཞིང་ཚད་དང་ལྡན་པ། རང་གི་ཡིན་པ། སྔོན་པོའམ་དམར་པོའམ་
ངུར་སྨིག་སྟེ་རུང་བའི་ཚོན་གྱིས་ཁ་མ་བསྒྱུར་པ། ཆུ་ཚགས་ལས་གཞན་ཡིན་པའོ། །བསམ་
པ་ལ་འདུ་ཤེས་མ་འཁྲུལ་ཞིང་ཀུན་སློང་ལོངས་སྤྱོད་པར་འདོད་པའོ། །སྦྱོར་བ་ལོངས་སྤྱོད་
པར་ཞུགས། མཐར་ཐུག་སྤྱད་པ་རྫོགས་པའོ། །ལི་ཁྲི། མཐིང་ཤིང་། རྒྱ་སྐྱེགས། མཚལ།
གུར་ཀུམ། བཙོད། སྨྲ་ཤིང༌། ལེ་བརྒན་རྩི་སྟེ་མི་རུང་བའི་ཚོན་ཆེན་པོ་གང་རུང་གིས་
ཁ་བསྒྱུར་བའི་གཞན་གྱི་གོས་དང༌། ཁྱིམ་པའི་གོས་རྐྱེན་ལ་མ་ལྟོས་པར་ལོངས་སྤྱོད་པ་དང་།
སྤྱོད་དགོས་པའི་ཚེ་ཡང་གཙུག་ལག་ཁང་གི་ནང་དུ་ངུར་སྨྲིག་གིས་མ་གཡོགས་པ་དང༌། །
གཡོགས་ཀྱང་ཕྱི་རོལ་ཏུ་ལོངས་སྤྱད་པ་དང་། མཐུན་མོང་དུ་གཡར་བའི་གོས་གོན་རིམ་
བཞིན་དུ་མ་གཡོགས་པ་དང་། གཅིག་གིས་གྱོན་ཏེ་བཅགས་པ་དང་། ཁྱིམ་པའི་གོས་ཁ་
ཚར་མ་བཅད་པ་ཡན་ཆད་ལ་བསོད་ནམས་སྤེལ་བའི་ཆེད་དུ་ལོངས་སྤྱོད་དགོས་པའི་ཚེ་མི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 119
རྟོག་པའི་འདུ་ཤེས་མ་བཞག་པར་སྤྱད་པ་རྣམས་ལ་བསླབ་བྱའི་ཉེས་བྱས་སོ། །གཉིས་པ་
ལོངས་པ་བཞིར་གཏོགས་ཀྱི་ལྟུང་བྱེད་ལ་ལྟུང་བ་རྣམ་གཞག་དང་བསླབ་བྱའི་ཉེས་བྱས་གཉིས་
ཀྱི་དང་པོ་ལ་བཞི་ལས་གཞིའི་ཡན་ལག་གང་ལ་རེག་པའི་དངོས་པོ་ནི་གཞན་དབང་བའི་རིན་
པོ་ཆེའམ་རང་གཞན་གང་རུང་དབང་བའི་རིན་པོ་ཆེར་སྨོས་པ་རལ་གྲི་ལ་སོགས་པའི་མཚོན་
ཆ་དང༌། པི་ཝང་ལ་སོགས་པའི་རོལ་མོ་དང༌། སྐུ་གདུང་དང་བཅས་པའི་སྐུ་གཟུགས་
ལ་སོགས་པ་རང་རང་གི་དགོས་པ་བསྒྲུབ་པའི་ཕྱིར་རུང་བར་གྱུར་པ། ཆུད་ཟ་བའི་རྐྱེན་
མེད་པ། སྦྱིན་བདག་བསོད་ནམས་འདོད་པས་བསྟབས་པ་མ་ཡིན་པ། མི་མ་ཡིན་པའི་
གནས་སུ་དེ་དག་གི་བསོད་ནམས་ལས་གྲུབ་པ་མ་ཡིན་པ། བར་ཆད་དང་མི་ལྡན་ཞིང་ཆོས་
འཆད་པ་ལ་སོགས་པའི་དོན་ཁྱད་པར་ཅན་སྒྲུབ་པའི་སྐབས་མ་ཡིན་པའོ། །བསམ་པ་ལ་
འདུ་ཤེས་མ་འཁྲུལ་ཞིང་ཀུན་སློང་རེག་པར་འདོད་པ། སྦྱོར་བ་རང་ངམ་བསྐོས་པས་རེག་
པར་རྩོམ་པ། མཐར་ཐུག་རེག་པ་རྫོགས་པའོ། །རྒྱན་ཆའི་ཐ་སྙད་གདགས་སུ་མི་རུང་
བའི་རིན་པོ་ཆེ་དང་གསེར་གྱི་སྟེགས་བུ་ལ་སོགས་པ་དང༌། མཚོན་ཆ་དང་རོལ་མོ་རང་
གི་བྱ་བ་སྒྲུབ་མི་ནུས་པ་དང༌། སྐུ་གདུང་མེད་པའི་སྐུ་གཟུགས་དང༌། སོག་མའི་ཕྲེང་བ་
གསེར་ཆུས་བྱུགས་པ་སོགས་དང་། རྫ་རྔ་ཁ་གཅིག་པ་དང་། གཞུ་དང་མདའ་ལྟར་བཅོས་
པ་ལ་སོགས་པ་ལ་རེག་པ་རྣམས་ལ་ཉེས་བྱས་སོ། །སྐུ་གཟུགས་ལ་སྟོན་པའི་འདུ་ཤེས་བཞག་
སྟེ་རེག་པ་ལ་ཉེས་པ་མེད་དོ། །གཉིས་པ་བསླབ་བྱའི་ཉེས་བྱས་ནི་གཞན་གྱི་རིན་པོ་ཆེ་ལ་
སོགས་པ་ཆུད་ཟ་བའི་ཚེ་མ་བསྡུས་པར་ཡལ་བར་དོར་བ་དང༌། བདག་པོས་རྙེད་པའི་སར་
མ་བཞག་པ་དང་། མ་བརྟགས་པར་ཁོ་བོའི་ཡིན་ནོ་ཟེར་བ་ཙམ་ལ་གཏད་པ་དང་། བདག་
པོ་མ་བྱུང་ན་ཟླ་བ་དྲུག་ཚུན་ཆད་དུ་དགེ་འདུན་གྱི་མཛོད་དུ་མ་བསྐྱངས་པ་དང༌། དེའི་འོག་
ཏུ་བདག་པོ་མ་བྱུང་བས་དཀོན་མཆོག་གི་དོན་དུ་སྤྱད་པའི་ཚེ་བདག་པོས་སློང་ན་གནང་བ་
གསོལ་ཏེ་མི་སྟེར་ན་མ་གཏད་པ་དང་། བསྐྱེད་སློང་ན་ཁོ་བོ་ཅག་གིས་བསྐྱངས་པ་དྲིན་མི་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 120 ，
ཆེའམ་ཞེས་མ་སྨྲས་པར་བསྐྱེད་བྱིན་པ་དང༌། རྒས་པ་དང་ན་བ་ལས་གཞན་པས་བཞོན་
པ་ལ་བརྟེན་པ་དང་། རྒན་པོ་དང་ནད་པས་ཀྱང་ཆོས་ལྡན་གྱི་དོན་ལས་གཞན་པ་དང་། ཆས་
སྒེག་དང་ལྡན་པས་བཞོན་པ་ལ་བརྟེན་པ་དང་། ཆོས་འཆད་པའི་ཕྱིར་རིན་པོ་ཆེའི་ཁྲི་དང་
ཁྱིམ་པ་བསོད་ནམས་འདོད་པས་རིན་པོ་ཆེས་སྤྲས་པའི་གོས་ལ་སོགས་པ་བཤམས་པ་ལ་མི་
རྟོག་པའི་འདུ་ཤེས་མ་བཞག་པར་ལོངས་སྤྱད་པ་དང་། རྒྱན་འདོགས་པ་དང༌། རིན་པོ་
ཆེ་ལས་བྱས་པའི་དམ་རྒྱ་འཆང་བ་དང་། སོ་མང་གིས་སྐྲ་བཤད་པ་དང་། དགོས་པ་མེད་
པར་མེ་ལོང་གིས་བཞིན་ལྟ་བ་དང་། འཕྲལ་རིས་གསུམ་བསྟེན་པ་དང་། གི་ཧང་ལ་སོགས་
པའི་དྲིས་བསྐུ་བ་དང༌། ཁྱིམ་པ་བསོད་ནམས་འདོད་པས་རྐང་པ་གཉིས་ལ་དྲིས་བསྐུས་པ་
དེ་ཉིད་ཀྱི་མདུན་དུ་དོར་བ་དང༌། དྲིས་བསྐུས་ནས་དགེ་འདུན་གྱི་ནང་དུ་འཇུག་པ་དང༌།
ཁྱིམ་དུ་འགྲོ་ཞིང་ཁྱིམ་པ་ལ་ཆོས་སྟོན་པ་དང༌། དྲིས་བསྐུས་པ་དོར་བའི་འོག་ཏུ་ཁྲུས་མ་
བྱས་པ་དང༌། བྲམ་ཟེའི་སྲད་བུ་ཐོགས་པ་དང་། དགོས་པ་མེད་པར་སྔགས་སྐུད་འཆང་
བ་དང་། ནད་གསོ་བའི་ཕྱིར་སྔགས་སྐུད་བསྟེན་པའི་ཚེ་ཡང་དཔུང་པ་གཡོན་པ་ལས་གཞན་
དུ་འཆང་བ་དང་། ནད་སོས་ནས་ཀ་བ་དང་རྩིག་པའི་གསེབ་མ་ཡིན་པར་གར་བབ་བབ་
ཏུ་དོར་བ་དང་། གར་དང་རོལ་མོ་སྤྱོད་པ་དང་སློབ་པ་དང་། བཟླས་པ་དང་བལྟ་བའི་ཕྱིར་
འགྲོ་བ་དང༌། དགེ་སློང་མགར་བྱེད་དུ་འཇུག་པ་དང༌། མཐོ་འཚམས་པ་དང༌། ཀུན་ཏུ་
རྩེ་བ་དང་། ཀུན་ཏུ་ཅ་ཅོ་འདོན་པ་དང༌། རྒོད་པ་དང་དྲེགས་པ་དང༌། ལུས་ལ་རྡེག་པ་
དང་། རྒོད་པའི་བསམ་པས་ལུས་དང་ངག་གི་རྣམ་འགྱུར་བྱེད་པ་དང་། སྣོད་བརྒྱུད་པས་
ཟས་ཀྱི་བྱ་བ་བྱེད་པ་དང༌། མེ་ཏོག་རྣ་རྒྱན་རྒྱུ་བ་དང༌། གར་མཁན་སོགས་ལ་བལྟ་བའི་
ཕྱིར་བྱ་དགའ་སྟེར་བ་དང༌། མི་རིངས་པར་རྒྱུག་པ་དང་མཆོང་བ་དང་། དྲག་ཏུ་འགྲོ་
བ་དང་། བརླ་དང་ལག་པ་ལ་ལྟར་བསྐོར་ཏེ་འགྲོ་བ་དང༌། ཆུར་གསེག་མ་འདེབས་པ་
དང་། ཆུ་ལ་རོལ་མོའི་སྒྲ་ལྟར་བྱེད་པ་དང་། རྫོབ་ལ་ཕྱིལ་མོ་ཉུག་པ་དང༌། གླང་པོ་ཆེ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 121་་་
དང་རྟ་ལ་སོགས་པའི་སྐད་འདོན་པ་དང༌། དུང་དང་སིལ་དཀྲོལ་ལ་སོགས་པ་རོལ་མོའི་
སྒྲ་བྱེད་པ་རྣམས་སོ། །གསུམ་པ་ཁྲུས་བྱེད་པའི་ལྟུང་བྱེད་ལ་བཞི་ལས་གཞིའི་ཡན་ལག་
ལ་གང་གིས་བཀྲུ་བའི་དངོས་པོ་ནི་འཇིག་རྟེན་ན་གྲགས་པའི་ཆུ་ཡིན་པ། དུས་ནི་སོ་གེའི་
ཟླ་བ་ལྷག་མ་ཕྱེད་དང་གཉིས་དང་དབྱར་གྱི་དང་པོ་ཟླ་བ་གཅིག་དང་། ཟླ་བ་ཕྱེད་ཕྱེད་ཅིང་
ཁྲུས་བྱེད་དུ་གནང་བའི་དུས་མ་ཡིན་པ། རྟེན་ནི་ནད་པ་དང་ལས་བྱས་པ་དང་ལམ་དུ་ཕྱིན་
པ་དང་། གོས་ཀྱི་གྲྭ་སྒྲུལ་བ་ཡན་རླུང་གིས་བསྐྱོད་བ་དང་། ཆར་གྱི་ཐིགས་པ་གཉིས་མན་
ཆད་ཀྱིས་ལུས་ལ་འཕོག་པ་དང༌། སྐྲ་བྲེགས་པ་ལ་སོགས་པ་ཁྲུས་བྱེད་དགོས་པའི་སྐབས་
མ་ཡིན་པའོ། །གནས་ནི་ཧ་ཅང་ཚ་བའི་གནས་མ་ཡིན་པའོ། །བསམ་པ་ལ་འདུ་ཤེས་མ་
འཁྲུལ་ཞིང་ཀུན་སློང་ཁྲུས་བྱེད་པར་འདོད་པས་སྦྱོར་བ་མགོའམ་རྐང་པ་གང་རུང་ནས་
བརྩམས་ཏེ་ཁྲུས་བྱེད་པར་རྩོམ་པ། མཐར་ཐུག་ལྟེ་བར་སོན་པའོ། །ཆུ་མ་ཡིན་པའོ་མ་
སོགས་ཀྱིས་ཁྲུས་བྱེད་པ་ལ་ཉེས་བྱས་སོ། །ན་བ་ལ་སོགས་པས་ཁྲུས་བྱེད་དགོས་པའི་ཚེ་
དུས་དྲན་མ་བྱས་པ་དང༌། ཟླ་བ་ཕྱེད་ན་ཁྲུས་བྱས་པ་དེས་དགོས་པ་འགྲུབ་བཞིན་དུ་དེའི་
སྔ་རོལ་ཏུ་ཁྲུས་བྱེད་པ་ལ་བསླབ་བྱའི་ཉེས་བྱས་སོ། །དེ་གཉིས་ནི་འདི་འབའ་ཞིག་ཏུ་མ་
ཟད་ཀྱི་དུས་དྲན་བྱེད་དགོས་པ་དང་སྤྱིར་བཏང་དམིགས་བསལ་ཡོད་པའི་བསླབ་པའི་གཞི་
ཐམས་ཅད་ལ་སྦྱར་བར་བྱའོ། །གཉིས་པ་ཞར་ལ་ཚུལ་ཁྲིམས་རྣམ་དག་ལ་ལོག་པར་སྒྲུབ་
པ་ལ་གནོད་པས་ཀུན་ནས་བསླང་བ། འདོད་པས་ཀུན་ནས་བསླང་བ། གནོད་པས་ཀུན་
ནས་བསླང་བ་གཞན་བསྟན་པ། འདོད་པས་ཀུན་ནས་བསླང་བ་གཞན་བསྟན་པ་བཞི་ལས་
དང་པོ་ལ་གསུམ་གྱི་དང་པོ་དུད་འགྲོ་གསོད་པའི་ལྟུང་བྱེད་ལ་བཞིའི་དང་པོ་གཞིའི་ཡན་ལག་
ནི་ཐ་མལ་པའི་མིག་ལ་སྣང་དུ་རུང་བའི་དུད་འགྲོ་ཡིན་པའོ། །བསམ་པ་ལ་འདུ་ཤེས་མ་
འཁྲུལ་ཞིང་ཀུན་སློང་གསོད་པར་འདོད་པ། སྦྱོར་བ་གསོད་པར་རྩོམ་པ། མཐར་ཐུག་
སྲོག་འགགས་པའོ། །སེམས་ཅན་གྱི་གཟུགས་སེམས་ཅན་མ་ཡིན་པ་ལ་གསོད་པའི་སེམས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 122
ཀྱིས་བསྣུན་ན་ཉེས་བྱས་སོ། །གཉིས་པ་འགྱོད་པ་སྐྱེད་པའི་ལྟུང་བྱེད་ལ་བཞི་ལས་གཞིའི་
ཡན་ལག་ལ་གང་ལ་འགྱོད་པ་བསྐྱེད་པའི་ཡུལ་ནི་དགེ་སློང་ཆོས་དྲུག་ལྡན་ནོ། །གང་གིས་
འགྱོད་པ་སྐྱེད་པའི་དངོས་པོ་ནི་དགེ་སློང་གི་སྡོམ་པ་མ་སྐྱེས་པའམ་ཕམ་པ་བྱུང་བ་སོགས་
དགེ་སློང་མ་ཡིན་པའི་དོན་ཅན་ནོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་འགྱོད་
པ་སྐྱེད་པར་འདོད་པ། སྦྱོར་བ་ངག་མཚན་ཉིད་ལྔ་ལྡན་གྱིས་སྨྲ་བར་རྩོམ་པ། མཐར་ཐུག་
འགྱོད་པ་མ་སྐྱེས་ཀྱང་དོན་གོ་བའོ། །ལྷག་མ་བྱུང་བ་སོགས་ཀྱིས་འགྱོད་པ་སྐྱེད་ན་ཉེས་
བྱས་སོ། །གསུམ་པ་ག་ག་ཚིལ་བྱེད་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་ཡུལ་
ནི་དགེ་སློང་ཆོས་དྲུག་ལྡན་གྱི་ལུས་ཕམ་པ་སྐྱེད་པའི་རྨ་དང་ཟག་བྱེད་ལས་གཞན་པའི་ལུས་
དངོས་མ་ཉམས་པའོ། །གང་གིས་རེག་པའི་རྟེན་ནི་རང་ཉིད་ཀྱི་ལུས་དངོས་མ་ཉམས་པའི་
སོར་མོ་ལ་སོགས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་སྐྱི་གཡའ་བར་
བྱ་བའི་སེམས་ཀྱིས་རེག་པར་འདོད་པ། སྦྱོར་བ་རེག་པར་རྩོམ་པ། མཐར་ཐུག་རེག་པ་
རྫོགས་ན་རེག་བྱེད་དུ་མས་ཀྱང་ལྟུང་བ་གཅིག་ཏུ་འགྱུར་རོ། །གཉིས་པ་ལ་གཉིས་ལས་
དང་པོ་ཆུ་ལ་རྩེ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་འཇིག་རྟེན་ལ་གྲགས་པའི་
ཆུ་ལྟེ་བར་སླེབ་པའི་ཚད་དུ་ཆོག་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་
རྒོད་པས་དགའ་བ་ཉམས་སུ་མྱོང་བར་བྱ་བའི་འདུན་པས་སོ། །སྦྱོར་བ་རང་ངམ་བསྐོས་
པ་མཚན་ཉིད་དང་ལྡན་པས་ཆུའི་ནང་དུ་ཞུགས་ཏེ་རྒྱུན་ཕྱོགས་དང་རྒྱུན་པས་བཟློག་ཕྱོགས་
སུ་རྩོལ་བ་དང་། ཆུ་ལ་རྔ་ལ་སོགས་པའི་སྒྲ་འབྱིན་པ་དང༌། ཆུ་བསྲུབས་འདྲེན་པ་སོགས་
བྱེད་པར་རྩོམ་པའོ། །མཐར་ཐུག་རྩེ་བ་རྫོགས་པའོ། །ལམ་ཕོར་ལ་སོགས་པའི་སྣོད་དུ་
བླུགས་པའི་ཚད་དུ་མ་ཆོག་པ་དང་། ཐུག་པ་ལ་སོགས་པ་ལ་རྩེ་བ་དང་། གར་གྱི་རྩེ་བ་
མ་ཡིན་པ་བོང་བ་འཕེན་པ་ལ་སོགས་པ་ལུས་ཀྱི་རྩེད་མོར་གྱུར་པ་གཞན་ཐམས་ཅད་དང་།
ཆུ་ལ་བེམ་རྡོལ་གྱིས་རྡེག་པ་རྣམས་ལ་ཉེས་བྱས་སོ། །གཉིས་པ་བུད་མེད་དང་ལྷན་ཅིག་



རྗེ
རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 123
ཉལ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་ཡུལ་ནི་བུད་མེད་ཆོས་དྲུག་ལྡན་གྱི་སྟེང་
དུ་སྲུང་མ་དང་མི་ལྡན་པའོ། །གནས་ནི་གནས་ཀྱི་ངོ་བོ་ཉིད་དུ་གྲུབ། སྤྱོད་ལམ་བཞི་ཤོང༌།
བར་འདོམ་གང་གི་ནང་གི་གནས་གཅིག་ཡིན་པའོ། །དུས་ནི་མཚན་མོ་ཡིན་པའོ། །རྟེན་
ནི་ཁྲིམས་གྲོགས་དང་མི་ལྡན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཉལ་
བར་འདོད་པ། སྦྱོར་བ་གཉི་ག་ཉལ་བའི་སྤྱོད་ལམ་གྱིས་ལྷན་ཅིག་གཉིད་ལོག་པར་ཞུགས་
པ། མཐར་ཐུག་མཚན་མོ་འདས་པའོ། །གསུམ་པ་གནོད་པས་ཀུན་ནས་བསླང་བ་གཞན་
བསྟན་པ་ལ་བཞིའི་དང་པོ་སྡངས་པར་བྱེད་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་
སྡངས་པར་བྱེད་པའི་ཡུལ་ནི་དགེ་སློང་ཆོས་དྲུག་ལྡན་ནོ། །སྡངས་པར་བྱེད་པའི་དངོས་
པོ་ནི་ཡི་དྭགས་དང་ཤ་ཟ་ལ་སོགས་པའི་འགྲོ་བ་དང༌། ལྔ་པ་ནག་པོ་ལ་སོགས་པ་ལྟ་བུའི་
གཟུགས་དང་། སེང་གེ་ལ་སོགས་པའི་སྐད་དང་། བཤང་བ་ལ་སོགས་པའི་དྲི་དང༌། ཕྱིར་
བ་ལ་སོགས་པའི་རེག་པ་ལྟ་བུ་འཇིགས་པའི་རྒྱུ་ཡིད་དུ་མི་འོང་བའོ། །བསམ་པ་ལ་འདུ་
ཤེས་མ་འཁྲུལ་ཞིང་ཀུན་སློང་བཞད་གད་ཡན་ཆད་ཀྱིས་སྡངས་པར་འདོད་པས་འཇིགས་
པའི་རྒྱུ་ཉེ་བར་སྒྲུབ་པར་འདོད་པ། སྦྱོར་བ་རང་ངམ་བསྐོས་པས་འཇིགས་པའི་རྒྱུ་སྒྲུབ་
པར་རྩོམ་པ། མཐར་ཐུག་དོན་གོ་བས་སྡངས་པར་མ་གྱུར་ཀྱང་ལྟུང་བྱེད་དོ། །ཡིད་དུ་
འོང་བའི་གཟུགས་ལ་སོགས་པས་སྡངས་པར་བྱེད་པ་ལ་ཉེས་བྱས་སོ། །སྐྱོ་བའི་ཆེད་དུ་ངན་
འགྲོ་ལ་སོགས་པའི་འཇིགས་པ་སྐྱེད་པ་ལ་ལྟུང་བ་མེད་དོ། །གཉིས་པ་སྦེད་པའི་ལྟུང་བྱེད་
ལ་བཞི་ལས་གཞིའི་ཡན་ལག་གང་གི་སྦེད་པའི་ཡུལ་ནི་རབ་བྱུང་སྡེ་ལྔ་གང་རུང་གི་སྡོམ་པ་
དག་ཅིང་ལྟ་བ་མཐུན། ཐ་སྙད་གསུམ་དང་ལྡན། རང་ལས་རྒྱུད་ཐ་དད་པའོ། །གང་
སྦེད་པའི་དངོས་པོ་ནི་འཚོ་བའི་ཡོ་བྱད་རུང་ཞིང་ཚད་དང་ལྡན་པ་ཡུལ་དེ་ཉིད་ཀྱི་ཡིན་པའོ།
བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་བརྐུ་སེམས་དང་ཕན་འདོད་མ་གཏོགས་པས་
སྦེད་པར་འདོད་པ། སྦྱོར་བ་རང་ངམ་བསྐོས་པས་སྦེད་པར་རྩོམ། མཐར་ཐུག་སྦེད་པ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 124
རྫོགས་པའོ། །གསུམ་པ་གདེང་མེད་པར་སྤྱོད་པའི་ལྟུང་བྱེད་ལ་བཞི་ལས་གཞིའི་ཡན་ལག་
ལ་གང་གི་སྤྱོད་པའི་ཡུལ་ནི་དགེ་སློང་ཆོས་དྲུག་ལྡན་ནོ། །གང་སྤྱོད་པའི་དངོས་པོ་ནི་རུང་
ཞིང་ཚད་དང་ལྡན་པའི་གོས་རང་གིས་དེ་ལ་ལྟོས་མེད་དུ་བྱིན་པ་གནང་བ་མ་ཐོབ་པའོ། བསམ་
པ་ལ་འདུ་ཤེས་མ་འཁྲུལ་ཞིང་ཀུན་སློང་བརྐུ་སེམས་ཡིད་གཅུགས་ཁྱད་པར་ཅན་ལས་གཞན་
པ་རང་གི་ཡིན་པའི་བློས་གཞི་དེས་མི་དགའ་བར་ཤེས་བཞིན་དུ་སྤྱོད་པར་འདོད་པ། སྦྱོར་
བ་སྤྱོད་པར་རྩོམ་པ། མཐར་ཐུག་དེའི་རྐྱེན་གྱིས་སྤྱོད་པ་རྫོགས་པའོ། །གོས་ལས་གཞན་
པའི་ཡོ་བྱེད་སྤྱོད་པ་ལ་ཉེས་བྱས་སོ། །བཞི་པ་སྐུར་པ་འདེབས་པའི་ལྟུང་བྱེད་ལ་བཞི་ལས་
གཞིའི་ཡན་ལག་གང་ལ་སྐུར་བ་གདབ་པའི་ཡུལ་ནི་མཚན་དང་ལྟ་བ་རང་ཕྱོགས་གསོ་རུང་
དང་གཞན་ཕྱོགས་རྣམ་དག་ཏུ་གནས་པ། ཐ་སྙད་གསུམ་དང་ལྡན་པ། བདག་ལས་ཐ་
དད་པའོ། ། སྐུར་བ་འདེབས་པའི་དངོས་པོ་ནི་ལྷག་མའི་ལྟུང་བ་གང་རུང་ངོ༌། །གོ་བྱའི་
ཡུལ་ནི་རང་ལས་རྒྱུད་ཐ་དད་ཅིང་ཐ་སྙད་ལྔ་དང་ལྡན་པ་ལུས་ཐ་མལ་དུ་གནས་པའོ། །བསམ་
པ་ལ་འདུ་ཤེས་ནི་གང་གིས་སྐུར་བ་འདེབས་པའི་གཞི་དེས་དག་པར་ཤེས་པའོ། །ཀུན་སློང་
འདུ་ཤེས་བསྒྱུར་ཏེ་སྨྲ་བ་ཏེ་སྨྲ་བར་འདོད་པ། སྦྱོར་བ་ངག་མཚན་ཉིད་ལྔ་ལྡན་གྱིས་གསལ་
པོའམ་བག་ཙམ་གང་རུང་གིས་སྐུར་བ་འདེབས་པར་རྩོམ་པའོ། །མཐར་ཐུག་དོན་གོ་བའོ།
བཞི་པ་བུད་མེད་དང་ལྷན་ཅིག་ལམ་དུ་འགྲོ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་
གང་དང་ལྷན་ཅིག་འགྲོ་བའི་ཡུལ་ནི་བུད་མེད་ཆོས་དྲུག་ལྡན་གྱི་སྟེང་དུ་ཁྱིམ་པ་མོ་ཡིན་པ།
ངོ་མ་སྤོས་པ། ལམ་གྱི་བསེལ་བྱེད་པ་དང་ལམ་སྟོན་པ་དང་དགེ་སློང་འགྲོ་མི་ནུས་པ་ལམ་
དུ་འཁྲིད་པ་རྣམས་མ་ཡིན་པའོ། །ལམ་ནི་ས་ལ་བརྟེན་པའི་ལམ་རྒྱང་གྲགས་སུ་ལོངས་
པ། དུས་ནི་ཧི་མ་གཅིག་ཡིན་པ། རྟེན་ནི་ཁྲིམས་གྲོགས་མཚན་ཉིད་པ་དང་མི་ལྡན་པའོ།།
བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་དགར་ལྷན་ཅིག་ལམ་དུ་འགྲོ་བར་འདོད་
པ། སྦྱོར་བ་འགྲོ་བར་རྩོམ་པ། མཐར་ཐུག་རྒྱང་གྲགས་འདས་པའོ། །རྒྱང་གྲགས་ཕྱེད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 125
ཚུན་ཆད་དུ་ཉེས་བྱས་སོ། །གསུམ་པ་ཆོ་གའི་བྱེ་བྲག་ལ་ལོག་པར་སྒྲུབ་པ་ལ་འཕྲལ་གྱི་
ཆོ་ག །ཟས་ཀྱི་ཆོ་ག །གྲོགས་ཀྱི་ཆོ་ག །ཆོ་གརྣམ་དག་གི་རྒྱུ། དུས་ཁྱད་པར་ཅན་གྱི་
ཆོ་ག །ཡུལ་ཁྱད་པར་ཅན་གྱི་ཆོ་ག་ལ་ལོག་པར་སྒྲུབ་པ་དང་དྲུག་གི་དང་པོ་ལ་གསུམ་ལས་
དང་པོ་རྐུན་མ་དང་ལྷན་ཅིག་ལམ་དུ་འགྲོ་བའི་ལྟུང་བྱེད་ལ་བཞི་ལས་གཞིའི་ཡན་ལག་གང་
དང་ལྷན་ཅིག་འགྲོ་བའི་ཡུལ་ནི་ཁྱིམ་པ་ཐ་སྙད་བཞི་དང་ལྡན་ཞིང་ལུས་ཐ་མལ་དུ་གནས།
སྐྱེས་པའི་མཚན་དང་ལྡན། གྲོང་འཇོམས་པའི་ཆོམ་རྐུན་པའམ་ཤོ་གམ་འདྲལ་བའི་ཚོང་
པ་གང་ཡང་རུང་བ། ངོ་མ་སྤོས་པ། ཕན་གདགས་བྱ་འདོགས་བྱེད་མ་ཡིན་པའོ། །དུས་
དང་ལམ་དང་བསམ་སྦྱོར་མཐར་ཐུག་རྣམས་སྔ་མ་དང་འདྲའོ། །གཉིས་པ་ཉི་ཤུ་མ་ལོན་
པར་བསྙེན་པ་རྫོགས་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་བསྙེན་པར་རྫོགས་
པར་བྱེད་པའི་ཡུལ་ནི་བསྙེན་པར་མ་རྫོགས་ཤིང་རྫོགས་པར་འདོད་པ། སྡོམ་པ་སྐྱེ་བའི་
བར་ཆད་གཞན་དང་མི་ལྡན་ཞིང་མངལ་ཤོལ་དང་བཅས་ཏེ་ལོ་ཉི་ཤུ་མ་ལོན་པའོ། །རྟེན་
ནི་ཡུལ་དེའི་མཁན་པོ་བྱས་པའོ། །བསམ་པ་ལ་འདུ་ཤེས་ནི་ལོ་ཉི་ཤུ་མ་ལོན་པ་ལ་དེར་ངེས་
པའམ་ཡིད་གཉིས་ཟ་བ། ཀུན་སློང་མཁན་པོ་བྱས་པའི་སྒོ་ནས་བསྙེན་རྫོགས་བྱེད་པར་འདོད་
པ། སྦྱོར་བ་ཆོ་ག་བྱེད་པར་རྩོམ་པ། མཐར་ཐུག་རྗོད་པ་གསུམ་ཡོངས་སུ་རྫོགས་པའོ།
མཁན་པོ་ལས་གཞན་པའི་སློབ་དཔོན་དང་དགེ་འདུན་ལ་ཉེས་བྱས་སོ། །ལོ་ཉི་ཤུ་ལོན་པ་
ལ་མ་ལོན་པར་ངེས་པའམ་ཡིད་གཉིས་གང་རུང་གིས་ཤེས་པ་དང་། མངལ་ཤོལ་དང་བཅས་
ཏེ་ཉི་ཤུ་ལོན་ཀྱང་སྐྱེས་ནས་ལོ་ཉི་ཤུ་མ་ལོན་པ་ལ་དེར་ཤེས་བཞིན་དུ་བསྙེན་རྫོགས་བྱེད་ན་
མཁན་པོ་ལ་ཉེས་བྱས་སོ། །ཉི་ཤུ་མ་ལོན་པ་ལ་ལོན་པར་འདུ་ཤེས་ན་སྡོམ་པ་སྐྱེ་ལ། དེས་
མངལ་ཤོལ་དང་བཅས་ཏེ་ཉི་ཤུ་མ་ལོན་པའི་སྔ་རོལ་ཏུ་མ་ལོན་པར་བསྙེན་རྫོགས་བྱས་པར་
ཤེས་ན་སྡོམ་པ་གཏོང་ངོ༌། །གསུམ་པ་ས་རྐོ་བའི་ལྟུང་བྱེད་ལ་བཞི་ལས་གཞིའི་ཡན་ལག་
ནི་འཇིག་རྟེན་ན་གྲགས་པའི་ས་ཡིན་པ། འོག་གཞི་དང་འབྲེལ་བ་མ་ཉམས་པ་འཐས་པར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 126 །
གནས་པའོ། །རྟེན་ནི་རུང་བ་བྱེད་པ་མེད་པའི་ཚེ་རྒྱུ་སྐར་གྱི་སྦྱོར་བས་ཐུར་མ་སོར་བཞི་
ཙམ་འཛུགས་པའི་ལག་གི་བླ་མ་ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་
སློང་རྐོའམ་རྐོར་འཇུག་པར་འདོད་པ། སྦྱོར་བ་རང་ངམ་བསྐོས་པས་ཕུར་པ་འདེབས་པ་
དང་། རྩིག་པ་འཇིག་པ་སོགས་གང་རུང་གིས་རྐོ་བར་རྩོམ། མཐར་ཐུག་བྱ་བ་རྫོགས་པ་
ནའོ། །གཞི་དང་མ་འབྲེལ་བ་དང་། ས་གཞི་དང་ཕྲལ་བ་ཆར་ཆུ་ཞོད་པའི་ཚེ་ཟླ་བ་གསུམ་
མ་ལོན་པ་དང་། གཞན་གྱི་ཚེ་ཟླ་བ་དྲུག་མ་ལོན་པ་དང༌། རྡོ་ཐལ་རྒྱུ་དང་བྱེ་མ་ཤས་ཆེ་
པ་དང་འདྲེས་པའི་ས་དང་ས་ཞག་དང༌། སྐྱང་ནུལ་གྲུགས་ནས་འགོགས་པ་ལ་སོགས་པ་
དང༌། ཕུར་པ་འབྱིན་པ་དང་། རི་མོ་འདྲེན་པ་དང་། སའི་ཕྱེ་མ་འདྲེས་པའི་ལྕི་བ་འགོགས་
པ་དང་། འདམ་སྐྱོད་པ་ལ་སོགས་པ་ཡན་ལག་མ་ཚང་བ་རྣམས་ལ་ཉེས་བྱས་སོ། །གཉིས་
པ་ཟས་ཀྱི་ཆོ་ག་ལ་ལོག་པར་སྒྲུབ་པ་མགྲོན་གཉེར་རིང་འདུག་གི་ལྟུང་བྱེད་ལ་བཞི་ལས་གཞིའི་
ཡན་ལག་ལ་སྦྱིན་བདག་ནི་ཁྱིམ་པ་ཆོས་ལྔ་ལྡན། རང་ཉིད་མགྲོན་དུ་འབོད་པ་པོ་ཡིན་ཞིང་
ཡང་དང་ཡང་དུ་དང་དུས་ངེས་པ་ཅན་གྱིས་འབོད་པ་མ་ཡིན་པའོ། །དངོས་པོ་ནི་རུང་ཞིང་
ཟས་གཅིག་གི་ཚད་དང་ལྡན་པའི་དུས་རུང་གི་ཟས་ཡིན་པ། སྦྱིན་བདག་དེ་ཉིད་ཀྱི་ཡིན་
པ། འཕྲོ་དང་བཅས་པ་ཡིན་པའོ། །རྟེན་ནི་ནད་པ་མ་ཡིན་ཞིང་བསླབ་རྒྱུན་གཅིག་པ་ཡིན་
པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཟླ་བ་བཞི་ལས་ལྷག་པར་ཟ་བར་
འདོད་པ། སྦྱོར་བ་ཟ་བར་རྩོམ་པ། མཐར་ཐུག་ཟླ་བ་བཞི་འདས་པའི་འོག་ཏུ་ཟས་མགུལ་
དུ་མིད་ནའོ། །སྦྱིན་བདག་གིས་བསྟབས་པ་ལས་ལྷག་པར་སློང་བ་དང་། གསོལ་བཞིའི་
ལས་ལ་སོགས་པ་ཚིག་དེ་ཉིད་ལས་གཞན་དུ་སྒྱུར་པ་ལ་བསླབ་བྱའི་ཉེས་བྱས་སོ། །གསུམ་
པ་གྲོགས་ཀྱི་ཆོ་ག་ལ་ལོག་པར་སྒྲུབ་པ་ལ་བཞི་ལས་གཞིའི་ཡན་ལག་ལ་གང་ལ་སྤོང་བའི་
ཡུལ་ནི་དགེ་སློང་ཆོས་དྲུག་ལྡན་རང་གི་བསླབ་པ་ལས་བརྩམས་ཏེ་བསྒོ་བ་པོ་ཡིན་པ། འདུལ་
བ་ཤེས་པའོ། །གང་སྤོང་བའི་དངོས་པོ་ནི་འདུལ་བར་གཏོགས་པའི་རང་གི་བསླབ་པ་ཡིན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 127
པའོ། །བསམ་པ་ལ་འདུ་ཤེས་ནི་སྨྲ་བ་པོ་མངོན་པར་ཤེས་པ་ལ་དེར་ངེས་པའམ་ཡིད་གཉིས་
གང་རུང་གིས་ཤེས་པ། ཀུན་སློང་གང་ཟག་ལ་མི་ཤེས་པ་དང༌། བསླབ་པ་ལ་མི་སློབ་པའི་
ཚིག་སྨྲ་ཞིང་གོ་བར་འདོད་པའོ། །སྦྱོར་བ་ངག་མཚན་ཉིད་ལྔ་ལྡན་གྱིས་སྨྲ་བར་རྩོམ། མཐར་
ཐུག་དོན་གོ་བའོ། །མདོ་སྡེ་ལས་གསུངས་པའི་བསླབ་པ་ལ་ཉེ་བར་འཇོག་པ་སྤོང་བ་ལ་ཉེས་
བྱས་སོ། །གཉིས་པ་ཉན་རྣ་ལས་གྱུར་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་ཉན་
ན་བྱེད་པའི་ཡུལ་ནི་ལྟ་བ་མཐུན་པ་མ་གཏོགས་པའི་དགེ་སློང་ཆོས་ལྔ་ལྡན་གྱི་སྟེང་དུ་རང་
དང་བརྩད་པའི་ཕྱིར་གྲོས་བྱེད་པའི་དགེ་སློང་གཉིས་ལ་སོགས་པའོ། །རྩོད་པ་ནི་རྩོད་པ་
བཞི་ལས་གང་རུང་ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རྩོད་པ་སྦྱར་
བའི་ཆེད་དུ་ཉན་པར་འདོད། སྦྱོར་བ་ཉན་པར་རྩོམ། མཐར་ཐུག་དོན་གོ་བའོ། །སྒྲ་ཙམ་
ཐོས་པ་ལ་ཉེས་བྱས་སོ། །གཞན་གྱི་འཐབ་མོ་སྦྱར་བ་དང་འཐབ་མོ་བྱེད་པ་ཉན་པ་དང་།
དེའི་དྲུང་དུ་འདུག་པ་དང༌། རྩོད་པ་ཞི་བར་བྱ་བའི་ཕྱིར་མི་འབད་པ་རྣམས་ལ་བསླབ་བྱའི་
ཉེས་བྱས་སོ། །གསུམ་པ་ནི་སྨྲ་བར་འགྲོ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་
གང་ནས་འགྲོ་བའི་གནས་ནི་ལས་མཚམས་ཀྱི་གནས་ཡིན་པ། ལས་ནི་དགེ་འདུན་གྱི་ལས་
ཆོས་དང་ལྡན་ཞིང་རང་ལ་མི་མཐུན་པའི་ལས་མ་ཡིན་པའོ། །རྟེན་ནི་དགེ་སློང་གྲལ་ན་
འཁོད་པ་ལ་མ་སྨྲས་ཤིང་བར་ཆད་དང་མི་ལྡན་པ་ལས་ཐོས་པའི་ཉེ་འཁོར་དུ་འདུས་པ། དུས་
ནི་གསོལ་བ་མ་བྱས་པའི་དུས་ཡིན་པ། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཐོས་
པའི་ཉེ་འཁོར་ལས་འདས་ཏེ་འགྲོ་བར་འདོད། སྦྱོར་བ་འགྲོ་བ་རྩོམ། མཐར་ཐུག་ཐོས་
པའི་ཉེ་འཁོར་ལས་འདས་ནའོ། །དོན་མེད་པ་དང་མི་རིགས་པས་དགེ་སློང་འཁོད་པ་ལ་
སྨྲས་ཏེ་འགྲོ་བ་དང༌། ཆོས་དང་མི་ལྡན་པའི་ལས་དང་། ལས་ཆོས་ལྡན་གྱི་གསོལ་བ་བྱས་
ནས་འགྲོ་བ་རྣམས་ལ་ཉེས་བྱས་སོ། །བཞི་པ་མ་གུས་པའི་ཚུལ་གྱི་ལྟུང་བྱེད་ལ་བཞི་ལས་
གཞིའི་ཡན་ལག་སངས་རྒྱས་སམ་དགེ་འདུན་ནམ་དེའི་ཞལ་ཏ་པ་གང་རུང་གི་བཀའ་བསྒོ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 128 ，
བ་ཆོས་ལྡན་ཡིན་པ། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་མ་གུས་ཤིང་ཤད་
སྦྱང་མེད་པར་འདའ་བར་འདོད་པ། སྦྱོར་བ་གློ་བུར་དུ་གཏམ་ཟེར་བ་ལ་སོགས་པས་
བཀའ་ཆོས་ལྡན་ལས་འགལ་བར་བྱེད་པར་ཞུགས་པ། མཐར་ཐུག་བཀའ་ལས་འགལ་བར་
བྱས་པ་རྫོགས་པའོ། །མཁན་པོ་དང་སློབ་དཔོན་གྱི་བསྒོ་བ་དང་། དགེ་འདུན་གྱི་ཆོས་དང་
མི་ལྡན་པའི་བསྒོ་བ་ལས་འགལ་བ་དང་། ཤད་སྦྱང་མེད་པ་དང་། མ་གུས་པ་གང་རུང་
གཅིག་མ་ཚང་བས་བཀའ་ཆོས་ལྡན་ལས་འདའ་བར་བྱེད་པ་ལ་ཉེས་བྱས་སོ། །ཆོ་ག་རྣམ་
དག་གི་རྒྱུ་ལ་ལོག་པར་སྒྲུབ་པ་མྱོས་པར་འགྱུར་པ་འཐུང་བའི་ལྟུང་བྱེད་ལ་བཞི་ལས་གཞིའི་
ཡན་ལག་འབྲུའི་ཆང་དང་བཙོས་པའི་ཆང་གི་སྦྲང་མ་དང་ཚིགས་མའམ་ཁུ་བ་གང་རུང་མྱོས་
པར་འགྱུར་བ་ཡིན་པ། མིད་པར་མངོན་པའི་ཚད་དང་ལྡན་པའོ། །བསམ་པ་ལ་འདུ་ཤེས་
མ་འཁྲུལ་ཞིང་ཀུན་སློང་འཐུང་བར་འདོད་པ། སྦྱོར་བ་འཐུང་བར་རྩོམ། མཐར་ཐུག་
མགུལ་དུ་མིད་ནའོ། །ཐབས་ཀྱི་ཆང་བུ་དང་རྩ་བ་ལ་སོགས་པ་རྩིས་མ་མནན་ཅིང་མྱོས་
པར་འགྱུར་བ་དང༌། མྱོས་པར་མི་འགྱུར་ཞིང་མྱོས་འགྱུར་གྱི་དྲི་དང་རོ་བྲོ་བའི་ཐུག་པ་
ལ་སོགས་པ་འཐུང་བ་དང་། མྱོས་པར་འགྱུར་བ་མི་མིད་ཅིང་མཁུར་བར་བསྲེལ་བ་དང་།
ལུས་ལ་སྐུད་པ་རྣམས་ལ་ཉེས་བྱས་སོ། །ནད་པས་མཁུར་བར་བསྲེལ་བ་དང་ལུས་ལ་སྐུད་
པ་ཙམ་ལ་ཉེས་པ་མེད་ལ་སྲོག་ལ་བབ་ཀྱང་མིད་དུ་མི་རུང་ངོ༌། །ལྔ་པ་དུས་ཁྱད་པར་ཅན་
གྱི་ཆོ་ག་ལ་ལོག་པར་སྒྲུབ་པ་ལ་གསུམ་གྱི་དང་པོ་དུས་མ་ཡིན་པར་གྲོང་དུ་འགྲོ་བའི་ལྟུང་
བྱེད་ལ་བཞི་ལས་གཞིའི་ཡན་ལག་གང་དུ་འགྲོ་བའི་གནས་ནི་ཁྱིམ་པ་མཚན་ཉིད་དང་ལྡན་
པའི་གནས་ཀྱི་མཚན་ཉིད་དུ་གྲུབ་པ། སྤྱོད་ལམ་བཞི་ཤོང་བ། གྲོང་པའི་ཆོས་ལྷག་པར་
སྤྱོད་པོ་ཡིན་པ། གང་ནས་འགྲོ་བའི་གནས་ནི་སྡེ་ལྔའི་སྡོམ་པ་དག་ཅིང་ལྟ་བ་མཐུན་ལ་བརྡ་
འཕྲོད་པའི་སྨྲ་ས་ཡོད་པའོ། །རྟེན་ནི་འཁོད་པ་ལ་མ་སྨྲས་པ་དང་བར་ཆད་དང་མི་ལྡན་ཞིང་
དོན་ཁྱད་པར་ཅན་སྒྲུབ་པའི་སྐབས་མ་ཡིན་པ། དུས་ནི་རང་གི་གླིང་གི་ཉི་མ་ཕྱེད་ཡོལ་ནས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 129
སྐྱ་རེངས་མ་ཤར་བའི་དུས་ཡིན་པ། བསམ་པ་ལ་འདུ་ཤེས་ནི་དུས་མ་ཡིན་པ་ལ་དེར་ངེས་
པའམ་ཡིད་གཉིས་གང་རུང་གིས་ཤེས་པ། ཀུན་སློང་མ་སྨྲས་པར་གྲོང་དུ་འགྲོ་བར་འདོད་
པ། སྦྱོར་བ་འགྲོ་བར་རྩོམ། མཐར་ཐུག་གཏན་པའམ་ཉེ་འཁོར་ལས་འདས་པའོ། །དུས་
ཡིན་པ་ལ་མ་ཡིན་པར་ངེས་པའམ་ཡིད་གཉིས་ཟ་བས་གྲོང་དུ་འགྲོ་བ་དང་། གྲོང་གཅིག་
གི་ཁྱིམ་ཤར་མ་ལྟ་བུར་འགྲོ་བར་སྨྲས་ཏེ་ནུབ་མ་ལྟ་བུར་འགྲོ་བ་ལ་ཉེས་བྱས་སོ། །གཉིས་
པ་གྲོང་རྒྱུ་བའི་ལྟུང་བྱེད་ལ་གཉིས་ཀྱི་དང་པོ་ཕྱི་དྲོ་གྲོང་རྒྱུ་བའི་ལྟུང་བྱེད་ལ་བཞི་ལས་གཞིའི་
ཡན་ལག་གང་དུ་རྒྱུ་བའི་གནས་དང་དུས་ནི་སྔ་མ་དང་འདྲ་བ་ལས་ཁྱིམ་བཞི་ལ་སོགས་པ་
ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཁྱིམ་བཞི་པ་ལ་སོགས་པར་
འགྲོ་བར་འདོདཔ། སྦྱོར་བ་བར་ཆད་དང་གཞན་གྱིས་བོས་པའི་དབང་མ་ཡིན་པར་འགྲོ་
བར་རྩོམ། མཐར་ཐུག་དགེ་སློང་འཁོད་པ་ལ་སྨྲས་ཀྱང་ཁྱིམ་བཞི་པ་ལ་སོགས་པའི་གཏན་
པའམ་ཉེ་འཁོར་འདས་པ་ན་ལྟུང་བྱེད་དུ་འགྱུར་རོ། །གཉིས་པ་སྔ་དྲོ་གྲོང་རྒྱུ་བའི་ལྟུང་བྱེད་
ལ་བཞི་ལས་གཞིའི་ཡན་ལག་ལ་གང་དུ་རྒྱུ་བའི་གནས་ནི་སྔ་མ་དང་འདྲ་བ་ལས་ཁྱིམ་བཞི་
པ་ཞེས་པའི་གནས་སུ་ཁྱིམ་གསུམ་ཡན་ཆད་ཡིན་པ་ཞེས་སྦྱར་རོ། །དུས་ནི་སྔ་དྲོའི་དུས་
སུ་རང་གི་མིང་གིས་དགེ་འདུན་རུང་ཞིང་ཚད་དང་ལྡན་པའི་དུས་རུང་གི་ཟས་ལ་སྤྱན་དྲངས་
པའི་དུས་ཡིན་པ། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཁྱིམ་གསུམ་ལ་སོགས་
པར་རྒྱུ་བར་འདོད་པ། སྦྱོར་བ་བར་ཆད་དང་མི་ལྡན་བཞིན་དུ་སྦྱིན་བདག་ལ་ཁོ་བོ་མ་འོངས་
པའི་དབང་གིས་ཟས་བྲིམ་པའི་དུས་ཡོལ་བར་མ་བྱེད་ཅེས་མ་བསྒོ་བར་རྒྱུ་བར་རྩོམ། མཐར་
ཐུག་ཁྱིམ་གསུམ་པའི་སྒོའི་གཏན་པའམ་ཉེ་འཁོར་འདས་པའོ། །གསུམ་པ་རྒྱལ་པོའི་ཕོ་
བྲང་དུ་མཚན་མོ་འགྲོ་བའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གང་དུ་འགྲོ་བའི་གནས་
ནི་རྒྱལ་པོའམ་བཙུན་མོ་གང་རུང་གི་གནས། སྤྱོད་ལམ་བཞི་ཤོང་བ། གནས་ཀྱི་ངོ་བོར་
གྱུར་པའོ། །དུས་ནི་ནུབ་ཕྱོགས་ཀྱི་འོད་དམར་པོ་ཆགས་པ་འདས་ནས་སྐྱ་རེངས་ཟ་མ་མ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 130 །
ཤར་གྱི་བར་ཡིན་པའོ། །རྟེན་ནི་རྒྱལ་པོས་བོས་པ་དང་བར་ཆད་དང་ལྡན་པ་གདུལ་བྱ་འདུལ་
བའི་དགོས་པ་ཁྱད་པར་ཅན་མེད་པའོ། །བསམ་པ་ལ་འདུ་ཤེས་ནི་ནམ་མ་ལངས་པ་ལ་དེར་
ངེས་པའམ་ཡིད་གཉིས་ཟ་བའོ། །ཀུན་སློང་འགྲོ་བར་འདོད་པ། སྦྱོར་བ་ཉིན་མོ་ཕྱིན་ཏེ་
མཚན་མོ་འདུག་པའམ་མཚན་མོ་འཇུག་པར་རྩོམ་པ། མཐར་ཐུག་བསྐོར་བ་མེད་ན་ཕྱི་
རོལ་ཉེ་འཁོར་དང༌། བསྐོར་བ་ཡོད་ཅིང་སྒོ་མ་བཙུགས་ན་བསྐོར་བའི་ནང་དང་། སྒོ་
བཙུགས་ཏེ་བཅད་ན་གཏན་པའི་གནས་དང་། མ་བཅད་ན་གཏན་པ་ཉིས་འགྱུར་དུ་བཅལ་
བའི་མཚམས་རྣམས་གང་རུང་འདས་པ་ན་དངོས་གཞིར་འགྱུར་ཏེ། དེ་ཡང་མཚན་མོའི་
ནང་དུ་ལན་དུ་མར་འགྲོ་བ་ལ་གྲངས་དེ་སྙེད་ཀྱི་ལྟུང་བར་འགྱུར་ལ། མཚན་མོ་འདས་པ་
ལ་མི་ལྟོས་སོ། །མ་སྨྲས་པར་འགྲོ་བ་ལ་ནི་དུས་མ་ཡིན་པར་གྲོང་དུ་འགྲོ་བའི་ལྟུང་བྱེད་
དུ་ཡང་འགྱུར་རོ། །རྒྱལ་པོའམ་བཙུན་མོའི་ཕོ་བྲང་དུ་འཇུག་པའི་ཕྱིར་སོང་བ་ལས་དེ་དང་
འབྲེལ་བའི་གྲོང་དུ་ཞུགས་པ་ཙམ་ལ་ཉེས་བྱས་སོ། །ཕོ་བྲང་དུ་འཇུག་དགོས་པའི་ཚེ་གྱ་
ཚོམ་དུ་ཞུགས་པ་ལ་བསླབ་བྱའི་ཉེས་བྱས་སོ། །དྲུག་པ་ཡུལ་ཁྱད་པར་ཅན་གྱི་ཆོ་ག་ལ་
ལོག་པར་སྒྲུབ་པ་བསླབ་པའི་གཞིའི་དངོས་པོ་ལ་ཁྱད་དུ་གསོད་པའི་ལྟུང་བྱེད་ལ་བཞི་ལས་
གཞིའི་ཡན་ལག་ལ་ཁྱད་དུ་གསོད་པའི་གཞི་ནི་བདག་ཉིད་ཀྱི་སོ་སོར་ཐར་པར་གཏོགས་པའི་
བསླབ་པ་ཡིན་པ། གོ་བྱ་ཡུལ་ནི་དགེ་སློང་ཆོས་དྲུག་ལྡན་ནོ། །དུས་ནི་གསོ་སྦྱོང་ལ་སོ་
ཐར་གྱི་མདོ་འདོན་པའི་དུས་ཡིན་པ། རྟེན་ནི་སོ་ཐར་གྱི་མདོ་ལན་གཉིས་ཐོས་ཤིང་ཡིད་
རྨོངས་པ་མ་ཡིན་པ། གསོ་སྦྱོང་གི་ལས་དེ་ལ་གཏོགས་པའོ། །བསམ་པ་ལ་འདུ་ཤེས་མ་
འཁྲུལ་ཞིང་ཀུན་སློང་བཞད་གད་ཡན་ཆད་ཀྱིས་ཁྱད་དུ་གསོད་པའི་ཚིག་སྨྲ་བར་འདོད་པ།
སྦྱོར་བ་ངག་མཚན་ཉིད་ལྔ་ལྡན་གྱིས་ཆོས་འདི་ཡང་མདོའི་ནང་དུ་གཏོགས་པར་བདག་གིས་
གཟོད་ཤེས་སོ། །ཞེས་སོགས་ཀྱིས་ཁྱད་དུ་གསོད་པའི་ཚིག་སྨྲ་བར་རྩོམ། མཐར་ཐུག་
དོན་གོ་བའོ། །དགེ་སློང་མའི་སོ་ཐར་འདོན་པའི་ཚེ་ཐུན་མོང་གི་བསླབ་པ་ལ་ཁྱད་དུ་གསོད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 13|
པ་དང་། སོ་ཐར་གྱི་མདོ་འདོན་པ་ལས་གཞན་པའི་དུས་སུ་ཁྱད་དུ་གསོད་པ་དང་། མདོ་
སྡེའི་བསླབ་པ་ཁྱད་དུ་གསོད་པ་རྣམས་ལ་ཉེས་བྱས་སོ། །སོ་ཐར་གྱི་མདོ་འདོན་པ་ན་མ་
གུས་པས་ཉན་པ་མ་བཟློག་པ་ལ་བསླབ་བྱའི་ཉེས་བྱས་སོ། །བཞི་པ་འཚོ་བ་རྣམ་དག་ལ་
ལོག་པར་སྒྲུབ་པ་ལ་སྣོད་སྤྱད་དང་གོས་ལ་ལོག་པར་སྒྲུབ་པ་གཉིས་ལས་དང་པོ་ལ་གཉིས་
ཀྱི་དང་པོ་ཁབ་རལ་འཆོས་པའི་ལྟུང་བྱེད་ལ་བཞི་ལས་གཞིའི་ཡན་ལག་ནི་ཁབ་རལ་གྱི་རྒྱུ་
བ་སོ་དང་རུས་པ་སོགས་རུང་བ་ཚད་ལྡན་རང་གི་ཡིན་པ། སྔར་ཚད་ལ་གནོད་པའི་བཟོའི་
རྩོམ་པ་མ་བྱས་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་རང་དོན་དུ་བྱེད་
པར་འདོད་པ། སྦྱོར་བ་རང་ངམ་བསྐོས་པས་བྱེད་པར་རྩོམ། མཐར་ཐུག་བཟོ་རྫོགས་
པའོ། །གཉིས་པ་ཁྲི་རྐང་འཆོས་པའི་ལྟུང་བྱེད་ལ་བཞི་ལས་གཞིའི་ཡན་ལག་གི་དགེ་འདུན་
དབང་བའི་ཁྲི་འམ་ཁྲིའུ་བུ་གར་གཞུག་པའི་ཕྱོགས་མ་གཏོགས་ཁྲུ་གང་གི་ཚད་ལས་ལྷག་པ།
རྒྱུར་འཁོར་གསུམ་གྱི་ཚད་དང་ལྡན་པ། སྔར་ཚད་ལ་གནོད་པའི་བཟོའི་རྩོམ་པ་མ་བྱས་
པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ཁྲི་རྐང་ཚད་ལས་ལྷག་པ་བྱེད་པར་
འདོད་པའོ། །སྦྱོར་བ་དང་མཐར་ཐུག་སྔ་མ་བཞིན་ནོ། ། རྐང་པ་དམའ་བའི་ཁྲི་ལ་ཉལ་
བ་དང༌། ལྷམ་ཡོད་པས་མལ་དང་འབྲེལ་བའི་ཉེ་འཁོར་དུ་རྐང་པ་འཁྲུ་བ་དང༌། ལྷམ་
མེད་པས་ཀྱང་མགོ་ལོགས་དང་རྐང་ལོགས་སོགས་ལས་གཞན་དུ་འཁྲུ་བ་དང་། ཁྲིའམ་
ཁྲིའུ་ཚད་ལས་མཐོ་བ་དང་། གསེར་དངུལ་ལ་སོགས་པའི་ཁྲི་ལ་འདུག་པ་དང་ཉལ་བ་དང་
ཁྲི་བརྩེགས་མའི་སྟེང་དུ་འདུག་པ་རྣམས་ལ་བསླབ་བྱའི་ཉེས་བྱས་སོ། །གཉིས་པ་ལ་ལྔ་ལས་
དང་པོ་ཤིང་བལ་གྱིས་གོས་པར་བྱེད་པའི་ལྟུང་བྱེད་ལ་བཞི་ལས་གཞིའི་ཡན་ལག་ལ་གོས་
པར་བྱ་བའི་ཡུལ་ནི་དགེ་འདུན་གྱི་གནས་མལ་རུང་བ་ཚད་ལྡན་ཡིན་པའོ། །གང་གིས་གོས་
པར་བྱ་བ་ནི་ལུས་སམ་གནས་མལ་ཉམས་པར་བྱེད་པའི་རྫས་སྦྱར་གང་གི་ཚད་དུ་ལོངས་
པ། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་ནི་ཞེ་སྡང་བའི་བསམ་པས་གོས་པར་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 132
འདོད་པ། སྦྱོར་བ་རང་ངམ་བསྐོས་པས་གོས་པར་བྱེད་པར་རྩོམ། མཐར་ཐུག་ཤིང་བལ་
ལ་སོགས་པས་གནས་མལ་ལ་རེག་ནའོ། །གཉིས་པ་གདིང་བའི་ལྟུང་བྱེད་ལ་བཞི་ལས་གཞིའི་
ཡན་ལག་གདིང་བའི་རྒྱུ་རུང་ཞིང་སྲིད་དུ་ཁྲུ་གསུམ་མམ་ཕྱེད་དང་ལྔ་ཞེང་དུ་ཁྲུ་དོ་སོར་དྲུག་
ལས་ལྷག་པ། རང་གི་ཡིན་པ། སྔར་ཚད་ལ་གནོད་པའི་བཟོའི་རྩོམ་བ་མ་བྱས་པའོ། །བསམ་
པ་ལ་འདུ་ཤེས་མ་འཁྲུལ་ཞིང་ཀུན་སློང་ལྷག་པ་བྱེད་པར་འདོད་པ། སྦྱོར་བ་རང་ངམ་བསྐོས་
པས་བྱེད་པར་རྩོམ། མཐར་ཐུག་ཟིན་པའོ། །གཡན་པ་དགབ་པ་དང་རས་ཆེན་གྱི་ལྟུང་
བྱེད་ཀྱང་དེ་དང་འདྲ་བ་ལས་གཡན་པ་དགབ་པའི་ཚད་ནི་སྲིད་དུ་ཁྲུ་དྲུག་ཞེང་དུ་ཁྲུ་གསུམ།
རས་ཆེན་ནི་སྲིད་དུ་ཁྲུ་དགུ་ཞེང་དུ་ཁྲུ་གསུམ་དང་སོར་བཅོ་བརྒྱད་ཀྱི་ཚད་ལས་ལྷག་པ་བྱེད་
ན་ཞེས་སྦྱར་རོ། །གདིང་བ་དང་གཡན་པ་དགབ་པ་དང་རས་ཆེན་གྱི་ཚད་ལས་ཆུང་བ་
རྣམས་ལ་བྱིན་གྱིས་རློབ་ན་ཉེས་བྱས་སོ། །གང་ལས་ལྟུང་བ་བྱུང་བའི་ཁབ་རལ་དང་ཁྲི་
རྐང་མ་བཅག་པ་དང་། ཤིང་བལ་ལ་སོགས་པས་གོས་པ་མ་བསྡུས་པ་དང་། གདིང་བ་
དང་གཡན་པ་དགབ་པ་དང༌། རས་ཆེན་ཚད་ལས་ལྷག་པ་རྣམས་བཅད་པ་མ་དྲིས་པར་
བཤགས་པ་ལེན་པ་ལ་བསླབ་བྱའི་ཉེས་བྱས་སུ་འགྱུར་ལ། དེ་དག་མ་བྱས་པར་བཤགས་
ཀྱང་མི་འདག་གོ །ལྔ་པ་བདེ་བར་གཤེགས་པའི་ཆོས་གོས་ཀྱི་བཟོ་བྱེད་པའི་ལྟུང་བྱེད་ལ་
བཞི་ལས་གཞིའི་ཡན་ལག་དོངས་པོ་ནི་ཆོས་གོས་གསུམ་གང་ཡང་རུང་བ་རུང་ཞིང་བདེ་
བར་གཤེགས་པའི་ཆོས་གོས་ཀྱི་ཚད་དམ་དེ་ལས་ལྷག་པ། རང་གི་ཡིན་པ། སྔར་ཚད་
ལ་གནོད་པའི་བཟོའི་རྩོམ་པ་མ་བྱས་པའོ། །རྟེན་ནི་བདེ་བར་གཤེགས་པའི་ལུས་ཙམ་མེད་
པའོ། །ཡན་ལག་ལྷག་མ་རྣམས་སྔར་བཞིན་ནོ། །བཞི་པ་སོ་སོར་བཤགས་པའི་སྡེ་ཚན་
ལ་རབ་བྱུང་དང་ཁྱིམ་པའི་གཞི་ལས་གྱུར་པ་གཉིས་ལས་དང་པོ་ལ་གཉིས་ཀྱི་དང་པོ་དགེ་
སློང་མ་ལས་ཟས་ལེན་པའི་སོར་བཤགས་ལ་བཞི་ལས་གཞིའི་ཡན་ལག་ནི་དགེ་སློང་མ་ཆོས་
བདུན་ལྡན་གྲོང་ངམ་གྲོང་གི་ཉེ་འཁོར་རམ་ལམ་པོ་ཆེ་གསུམ་གང་རུང་ན་འདུག་པའོ། །དུས་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 133
ནི་མུ་གེའི་དུས་མ་ཡིན་པའོ། །དངོས་པོ་ནི་དུས་སུ་རུང་བའི་ཟས་རུང་ཞིང་ཟས་གཅིག་གི་
ཚད་དུ་ལོངས་པ། དགེ་སློང་མ་རང་ཉིད་ཟ་བའི་ཆེད་དུ་བསྒྲུབས་པ་ཡིན་པ། དགེ་སློང་
མ་རང་ཉིད་དང་འབྲེལ་བར་གནས་པ། རྟེན་ནི་རང་ཉིད་གྲོང་ངམ་གྲོང་གི་ཉེ་འཁོར་རམ་
ལམ་པོ་ཆེ་ན་འདུག་པའོ། །བསམ་པ་ལ་འདུ་ཤེས་ནི་དགེ་སློང་མ་ཉེ་དུ་མ་ཡིན་པ་ལ་དེར་
ངེས་པའམ་ཡིད་གཉིས་གང་རུང་གིས་ཤེས་པ། ཀུན་སློང་རང་དོན་དུ་བླངས་ནས་ཟ་བར་
འདོད་པ། སྦྱོར་བ་ཟ་བར་རྩོམ། མཐར་ཐུག་མགུལ་དུ་མིད་པའོ། །དགེ་སློང་མ་གྲོང་
ངམ་གྲོང་གི་ཉེ་འཁོར་རམ་ལམ་པོ་ཆེ། གྲོང་གི་ནམ་མཁའ། དབྱར་ཁང་། དེའི་ཉེ་འཁོར།
གཙུག་ལག་ཁང་། དེའི་ཉེ་འཁོར་ཏེ་བརྒྱད་ན་འདུག་པ་ལ་དགེ་སློང་གིས་ནམ་མཁའ་ནས་
བླངས་པ་དང་། དགེ་སློང་གྲོང་དང་དེའི་ཉེ་འཁོར་དང་ལམ་པོ་ཆེ་གསུམ་ན་འདུག་པས་
དགེ་སློང་མ་གྲོང་དང་དེའི་ཉེ་འཁོར་མ་གཏོགས་པའི་གནས་དྲུག་ན་འདུག་པ་ལས་བླངས་
པ་སྟེ་ཉི་ཤུ་རྩ་དྲུག་ལ་ཉེས་བྱས་སུ་འགྱུར་རོ། །སོར་བཤགས་གཉིས་པ་ལ་བཞི་ལས་གཞིའི་
ཡན་ལག་ལ་སྦྱིན་བདག་ཁྱིམ་པ་ཆོས་ལྔ་ལྡན་བསྐོ་བཤམ་བྱེད་པ་པོའི་ཉེ་དུ་མ་ཡིན་པའོ།
གྲོགས་ནི་དགེ་སློང་ཆོས་དྲུག་ལྡན་གཉིས་ཡན་ཆད་ཡིན་པའོ། །ཟས་ནི་རུང་ཞིང་ཟས་གཅིག་
གི་ཚད་དུ་ལོངས་པའི་དུས་རུང་གི་ཟས་ཡིན་ཞིང་། དགེ་སློང་མ་ཆོས་བདུན་ལྡན་བསྒོ་རུང་
ན་འདུག་པས་བསྐོ་བཤམ་ཕྱིན་ཅི་ལོག་ཏུ་བྱས་པའོ། །རྟེན་ནི་དགེ་སློང་མ་དེའི་ཚིག་གིས་
མ་ཡིན་པར་མགྲོན་དུ་བོས་ཤིང་བསྐོ་བཤམ་བྱེད་པ་རང་ངམ་རང་དང་འདྲ་བས་མ་བཟློག་
པའོ། །བསམ་པ་ལ་འདུ་ཤེས་ནི་བསྐོ་བཤམ་བྱེད་པ་ལ་མ་བསྒོ་བ་ལ་དེར་ངེས་པའམ་ཡིད་
གཉིས་གང་རུང་གིས་ཤེས་པ། ཀུན་སློང་མ་བཟློག་པར་ཟ་བར་འདོད་པ། སྦྱོར་བ་ཟ་བར་
རྩོམ། མཐར་ཐུག་མགུལ་དུ་མིད་ནའོ། །བསྐོ་བཤམ་བྱེད་པ་བཟློག་པ་ལ་མ་བཟློག་པ་
ངེས་པའམ་ཡིད་གཉིས་གང་རུང་གིས་ཟ་བ་དང་། བསྒོར་མི་རུང་བའི་གནས་ན་འདུག་
པ་ལ་མ་བསྒོ་བར་ཟ་ན་ཉེས་བྱས་སོ། །དགེ་སློང་མས་བསྐོ་བཤམ་བྱེད་པར་དོགས་པ་ན་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 134 ，
མ་བྱས་སམ་ཞེས་མ་དྲིས་པར་ཟ་བ་ལ་བསླབ་བྱའི་ཉེས་བྱས་སོ། །གཉིས་པ་ལ་གཉིས་ཀྱི་
དང་པོ་བསླབ་པ་དྲལ་ཏེ་ཁྱིམ་དུ་འཇུག་པའི་སོར་བཤགས་ལ་བཞི་ལས་གཞིའི་ཡན་ལག་ཁྱིམ་
པ་ཆོས་ལྔ་ལྡན་བསླབ་པའི་སྡོམ་པ་བྱིན་ཞིང་བག་ཡངས་སུ་མ་བྱས་པའོ། །ཟས་ནི་རུང་
ཞིང་ཟས་གཅིག་གི་ཚད་དང་ལྡན་པའི་དུས་རུང་ཡིན་པ། སྦྱིན་བདག་དེ་ཉིད་ཀྱི་ཡིན་པ།
མོས་པ་མ་ཡིན་པའོ། །རྟེན་ནི་བདག་ཉིད་ཁྲིམས་ཀྱི་ཁོངས་སུ་གཏོགས་པ། སྡོམ་པ་བྱིན་
པའི་སྔ་རོལ་ཏུ་མགྲོན་དུ་བོས་པ་མིན་པ། བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་
བསླབ་པ་དྲལ་ཏེ་ཟ་བར་འདོད། སྦྱོར་བ་དང་མཐར་ཐུག་སྔ་མ་བཞིན་ནོ། །བསླབ་པའི་
སྡོམ་པ་སྦྱིན་པར་འོས་པ་ལ་མི་སྦྱིན་པ་དང༌། བག་ཡངས་སུ་བྱེད་དགོས་པ་མི་བྱེད་པ་དང་།
སྡོམ་པ་བྱིན་པ་དེའི་ཁྱིམ་དུ་ཆོས་སྟོན་པ་སོགས་ཀྱི་ཆེད་དུ་མི་འགྲོ་བ་དང༌། ལྷུང་བཟེད་
སྟོང་པར་འགྲོ་བ་དང་། དེའི་བྱིས་པ་སོགས་ཟས་སློང་བ་ལ་བསོད་སྙོམས་རིལ་གྱིས་སྦྱིན་
པ་དང་། སྣུམ་འཁུར་ཙམ་མི་སྦྱིན་པ་ལ་བསླབ་བྱའི་ཉེས་བྱས་སོ། །གཉིས་པ་ནགས་བརྟག་
པའི་སོར་བཤགས་ལ་བཞི་ལས་གཞིའི་ཡན་ལག་ལ་སྦྱིན་བདག་ནི་ཁྱིམ་པ་ཆོས་ལྔ་ལྡན་དགེ་
འདུན་ལ་ཟས་ལ་སོགས་པ་བསྔོ་བ་པོ་ཡིན་པ། ཟས་ནི་རུང་ཞིང་ཟས་གཅིག་གི་ཚད་དུ་ལོངས་
པའི་དུས་རུང་སྦྱིན་བདག་གིས་བསྔོས་པ་ཡིན་པ། གནས་འཇིགས་པ་དང་བཅས་ཤིང་གཙུག་
ལག་ཁང་ནས་རྒྱང་གྲགས་ཀྱི་ཕྱི་རོལ་ཡིན་པ། རྟེན་ནི་ནགས་མྱུལ་བར་བསྐོས་ཤིང་མ་མྱལ་
བའོ། །བསམ་པ་ལ་འདུ་ཤེས་ནི་ནགས་མ་མྱལ་བ་ལ་དེར་ངེས་པའམ་ཡིད་གཉིས་གང་རུང་
གིས་ཤེས་པ། ཀུན་སློང་ནགས་མ་མྱུལ་བར་ཟ་བར་འདོད་པ། སྦྱོར་བ་དང་མཐར་ཐུག་
སྔ་མ་དང་འདྲའོ། །འཇིགས་པ་དང་བཅས་པའི་ཚེ་ནགས་མྱུལ་བའི་དགེ་སློང་དང་དེ་ལ་
གྲོགས་དགོས་ན་གྲོགས་དང་བཅས་པ་མ་བསྐོས་པ་དང་། དེ་ལ་ཁྱིའུ་སུས་མི་སྟེར་བ་དང་།
བསྐོས་པ་དེས་ཀྱང་དཔག་ཚད་ཕྱེད་ལ་སོགས་པ་མ་བརྟགས་པ་དང་། འཇིགས་པ་ཆེ་ཆུང་
ལ་སོགས་པའི་བརྡ་མི་བྱེད་པ་རྣམས་ལ་བསླབ་བྱའི་ཉེས་བྱས་སོ། །ལྔ་པ་ཉེས་བྱས་ཀྱི་སྡེ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 135
ཚན་ལ་དགུ་ལས་དང་པོ་གོས་བགོ་བའི་སྡེ་ཚན་ལ་ཤམ་ཐབས་ཀྱི་མ་མཐའ་མཉམ་པར་མ་
བགོས་པ་དང་། པུས་མོའི་གོང་དུ་ཐལ་བའི་བརྩེངས་པ་དང༌། ལོང་བུལ་རེག་པའི་ཧ་ཅང་
འཇོལ་བ་དང་། ཁ་ཚར་ཕུན་ཚར་གྱི་མཐའ་ནར་བ་དང༌། ལྟ་བའི་གོང་ཙམ་དུ་ཤམ་ཐབས་
ཀྱི་མགོ་ལྟེབས་པ་དང་། ལྟེ་བའི་འོག་ཏུ་སྦྲུལ་མགོའི་གདེངས་ཀ་ལྟར་ལྟེབས་པ་དང༌། སྐ་
རགས་ཀྱི་བར་བར་དུ་འབྲུའི་ཕུར་མ་ལྟར་འདུག་པ་དང་། སྟོད་གཡོགས་ལ་ཡང་ཟླུམ་པོར་
མ་བགོས་པ་དང་། ཧ་ཅང་བརྩེངས་པ་དང་། ཧ་ཅང་འཇོལ་བསྟེ་བཅུའོ། །གཉིས་པ་
ཁྱིམ་དུ་འཇུག་པའི་སྡེ་ཚན་ལ་རྐང་ལག་སྐྱོང་བ་ལ་སོགས་པ་མ་བསྡམས་པ་དང༌། གོས་
མཉམ་པར་མ་བགོས་པ་དང་། ཅ་ཅོའི་སྒྲ་མ་བསྐྱང་བ་དང་། མིག་གཡེང་བ་དང་། གཉའ་
ཤིང་གང་ལས་ལྷག་པར་ལྟ་བ་སྟེ་ལྔ་དང་། མགོ་རས་ལ་སོགས་པས་གཡོག་པ་དང་། འདོམས་
སྣང་བར་བརྗེ་བ་དང་། གོས་ཕྲག་པ་གཉི་གར་གཟར་བ་དང༌། ལག་པ་མདུན་ནས་བཏང་
སྟེ་གཉའ་གོང་དུ་བསྣོལ་བ་དང་། ལྟག་ཁུང་དུ་ལག་པ་གཉིས་ཕྱོགས་ཕྱོགས་ནས་བསྣོལ་
བ་སྟེ་ལྔ་དང༌། མཆོད་པ་དང༌། སྐྱིད་པ་བརྐྱང་བསྐུམས་བྱེད་ཅིང་འགྲོ་བ་དང༌། ཙོག་
པུས་འགྲོ་བ་དང༌། རྟིང་བ་བཏག་སྟེ་བྲང་བས་འགྲོ་བ་དང༌། ལག་པ་གཉིས་སྐེད་པ་ལ་
བརྟེན་ཏེ་གྲུ་མོ་ཕྱིར་སྨྱུང་པོར་བྱས་ཏེ་འགྲོ་བ་ལྔ་དང༌། ལུས་སྒྱུར་ཞིང་འགྲོ་བ་དང༌། ལག་
པ་ཀྱོག་ཅིང་འགྲོ་བ་དང་། མགོ་སྦྱར་བ་དང་། གཞན་དང་ཕྲག་པ་གཉིས་སྤྲད་པ་དང་།
གཞན་དང་ལག་པ་སྦྲེལ་ཏེ་འགྲོ་བ་ལྔ་སྟེ་ཉི་ཤུའོ། །གསུམ་པ་ཁྱིམ་དུ་འདུག་པའི་སྡེ་ཚན་
ལ། ཁྱིམ་དུ་མ་བསྒོ་བ་དང་མ་བརྟགས་པར་སྟན་ལ་འདུག་པ་དང༌། ལུས་ཀྱི་ལྗིད་ཕབ་
སྟེ་འདུག་པ་དང་། པུས་མོ་མན་ཆད་ཀྱི་རྐང་པ་བསྣོལ་བ་དང་། བརླ་བསྣོལ་བ་དང༌། ལོང་
བུའི་སྟེང་དུ་ལོང་བུ་བཞག་པ་དང་། རྐང་པ་ཁྲིའི་འོག་ཏུ་དགུག་པ་དང་། རྐང་པ་གདངས་
པ་དང་། འདོམས་སྣང་བ་སྟེ་དགུའོ། །ལག་པ་འགྲམ་པ་ལ་བརྟེན་པ་དང་སྟན་རྒྱབ་ཏུ་
བཀུར་བ་གཉིས་ནི་བསླབ་བྱའི་ཉེས་པའོ། །བཞི་པ་ཟས་བླང་བའི་སྡེ་ཚན་ལ་ཟས་ལེགས་
།



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 136 །
པར་མ་བླངས་པ་དང་། མུ་དང་ཁ་ད་ཆད་དུ་བླངས་པ་དང༌། ཚོད་མ་དང་ཟན་མཉམ་
པར་བླངས་པ་དང་། མཐར་ཆགས་སུ་མ་བླངས་པ་དང་། ལྷུང་བཟེད་ལ་ཡིད་ཀྱིས་མ་
བལྟས་པར་བླངས་པ་དང༌། བཅའ་བ་དང་བཟའ་བ་མ་འོངས་པར་ལྷུང་བཟེད་བཟེད་པ་
དང་། ཡང་འདོད་པའི་ཕྱིར་འབྲས་ཆན་དང་ཚོད་མ་གཅིག་གིས་གཅིག་འགེབས་པ་དང་།
ཟས་ཀྱི་སྟེང་དུ་ལྷུང་བཟེད་བཟེད་པ་རྣམས་སོ། །ལྔ་པ་ཟས་བཟའ་བའི་སྡེ་ཚན་ནི་ཟས་ལེགས་
པར་མ་ཟོས་པ་དང༌། ཁམ་ཧ་ཅང་ཆུང་བ་དང་། ཆེ་བ་དང་། ཁམ་རན་པར་མ་བྱས་པ་
དང་། ཟས་ཁའི་སྒོར་མ་སླེབ་པར་ཁ་གདངས་པ་དང་། ཁ་ཁམ་གྱིས་བཀང་སྟེ་སྨྲ་བ་དང་།
ཙུག་ཙུག་དང་། ཅག་ཅག་དང༌། ཧུ་ཧུ་དང༌། ཕུ་ལུ་ཞེས་པའི་སྒྲ་དང་བཅས་པ་དང་།
ལྕེ་ཕྱིར་ཕྱུང་སྟེ་ཟས་ཟ་བ་ལྔ་དང༌། འབྲུ་རེ་རེ་ནས་བཏུས་ཏེ་ཟ་བ་དང་། ཟས་ལ་དབྱས་
འདོགས་པ་དང༌། མཁུར་བ་སྤོ་ཞིང་ཟ་བ་དང་། རྐན་གཏོག་པ་དང་། ཁམ་འཕྲོར་བཅད་
དེ་ཟ་བ་ལྔ་དང་། ལག་པ་བལྡག་པ་དང་། ལྷུང་བཟེད་སོར་མོས་འབྱོག་པ་དང་། ལག་པ་
ཟས་ཀྱིས་གོས་པ་སྤྲུག་པ་དང༌། ཟས་དང་བཅས་པའི་ལྷུང་བཟེད་བསྐྱམ་པ་དང༌། ཟས་
ལ་མཆོད་རྟེན་འདྲ་བར་བྱས་ཏེ་གཞོམ་པ་དང་ལྔ་སྟེ་ཉི་ཤུ་རྩ་གཅིག་གོ །དྲུག་པ་ལྷུང་བཟེད་
དུ་སྤྱད་པའི་སྡེ་ཚན་ནི། གཞན་གྱི་ལྷུང་བཟེད་ལ་དཔྱས་གདགས་པའི་ཕྱིར་ལྟ་བ་དང་། ལག་
པ་ཟས་དང་འབགས་པས་ཆུ་སྣོད་ལ་བཟུང་བ་དང་། དགེ་སློང་ལ་ཟས་དང་འབགས་པའི་
ཆུས་གཏོར་བ་དང༌། ཁྱིམ་པའི་ཁྱིམ་དུ་དེ་ལ་མ་དྲིས་པར་ཟས་དང་འབགས་པའི་ཆུ་དབོ་
བ་སྟེ་བཞི་དང་། ལྷུང་བཟེད་དུ་ཟས་ཀྱི་ལྷག་མ་བླུགས་ཏེ་དོར་བ་དང་། འོག་གཞི་མེད་
པ་དང་། གད་ཁ་དང༌། གཡང་ས་དང་དཀན་གཟར་པོ་རྣམས་སུ་ལྷུང་བཟེད་བཞག་པ་
དང༌། འགྲེང་པ་དང་། གད་ཁ་དང༌། གཡང་ས་དང་། དཀན་གཟར་པོ་རྣམས་སུ་ལྷུང་
བཟེད་བཀྲུ་བ་དང་། འབབ་ཆུ་དྲུག་པོའི་རྒྱུན་ལས་བཟློག་སྟེ་ཆུ་གཅུ་བ་དང་གཅུ་སྟེ་དེ་ལྟར་
བཅུ་བཞིའོ། །ལྷུང་བཟེད་ཀྱི་ཆུ་སློང་བ་ན་ལན་གསུམ་བཀྲུས་ཏེ་གཙུག་ལག་གི་ཚིགས་བཅད་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 137 །
བཟླས་པའི་ཆུ་མ་བྱིན་པ་དང་ལམ་གྱི་བཞི་མདོར་ལྷུང་བཟེད་འཁྲུ་བ་གཉིས་ནི་བསླབ་བྱའི་
ཉེས་བྱས་སོ། །བདུན་པ་ཆོས་སྟོན་པའི་སྡེ་ཚན་ནི་མིན་པའི་དབང་དུ་བྱས་ཏེ། ཉན་པ་པོ་
འདུག་པ་ལ་འགྲེང་པ་དང་། ཉལ་བ་ལ་འདུག་པ་དང་། སྟན་མཐོན་པོ་དང་བཟང་པོ་ལ་
འདུག་པ་ལ་དམའ་བ་དང་ངན་པ་ལ་འདུག་པ་དང་། མདུན་དུ་འགྲོ་བ་ལ་ཕྱི་ནས་འགྲོ་བ་
དང༌། ལམ་ནས་འགྲོ་བ་ལ་ལམ་གྱི་འགྲམ་ནས་འགྲོ་བ་རྣམས་ཀྱིས་ཆོས་བཤད་པ་སྟེ་ལྔ་
དང༌། མགོ་གཡོགས་པ་དང༌། བརྗེས་པ་དང༌། གཟར་བ་དང་། གཉའ་གོང་དུ་བསྣོལ་
བ་དང་། ལྟག་པར་བསྣོལ་བ་ལ་ཆོས་བཤད་པ་ལྔ་དང་། མགོ་དོ་ཀེར་ཅན་དང༌། ཞྭ་
གྱོན་པ་དང༌། ཅོད་པན་ཅན་དང༌། ཕྲེང་བ་ཅན་དང༌། རས་ལ་སོགས་པས་དཀྲིས་པ་ལ་
བཤད་པ་ལྔ་དང༌། གླང་པོ་ཆེ་དང་རྟ་ལ་སོགས་པ་ཞོན་པ་དང་། ཁྱོགས་དང་བཞོན་པའི་
སྟེང་ན་འདུག་པ་དང༌། ལྷམ་གྱོན་པ་ལ་བཤད་པ་ལྔ་དང་། ལག་ན་གདུགས་དང་། འཁར་
བ་དང་། མཚོན་དང་། རལ་གྲི་དང་། དགྲ་ཆ་ཐོགས་པ་དང་། གོ་ཆ་གྱོན་པ་ལ་བཤད་
པ་དྲུག་དང་ཉེར་དྲུག་གོ བརྒྱད་པ་བསྒྲུབ་པའི་སྡེ་ཚན་ནི། མིན་པས་འགྲེང་བ་དང༌། ཆུའི་
ནང་དང་། རྩྭ་སྔོན་པོ་ཡོད་ས་ཕྱོགས་རྣམས་སུ་བཤང་གཅི་བྱེད་པ་དང་། བཤང་གཅི་
དང་། མཆིལ་མ་དང་། སྣབས་དང་། སྐྱུགས་པ་དང་། བླུགས་པ་རྣམས་ཆུ་དང་རྩྭ་སྔོན་
པོ་ཡོད་པའི་ཕྱོགས་སུ་འདོར་བ་སྟེ་བཞིའོ། །དགུ་པ་རྒྱུ་བ་དགག་པའི་སྡེ་ཚན་ནི། གནོད་
པ་བྱུང་བ་མ་གཏོགས་པར་ཤིང་ལ་མི་གང་ཙམ་ལས་མཐོ་བར་འཛེག་པའོ། །བསྟན་པ་དང་
སེམས་ཅན་ལ་ཕན་རྒྱ་ཆེནཔོ་ཐོགས་ཤིང་བདག་གཞན་སེམས་ཅན་ཐམས་ཅད་བཤེས་གཉེན་
དམ་པས་མཉེས་བཞིན་དུ་རྗེས་སུ་འཛིན་པར་གྱིར་ཅིག། །།སྟོད་ལུང་པུ་མར་བྱང་ཆུབ་
ཡེ་ཤེས་ཀྱི་གཙུག་ལག་ཁང་གནམ་རྩེ་ལྡེང་དུ་ལོ་ཆེན་སྐྱབས་མཆོག་དཔལ་བཟང་རྗེ་བཙུན་
རེད་མདའ་བ་ཆེན་པོ་རྗེ་ཙོང་ཁ་པ་ཆེན་པོ་སྟེ་ཆོས་རྗེ་རྣམ་གསུམ་ཞལ་འཛོམ་སྟེ་བསྟན་པ་
རིན་པོ་ཆེའི་བྱི་དོར་སྔོན་སངས་རྒྱས་མཐོང་བའི་ལྷ་དང་དམ་པའི་ཆོས་སྐྱོང་བའི་སྲུང་མ་



རྗེའི་གསུང་དགེ་སློང་གི་བསླབ་བྱ་གནམ་རྩེ་ལྡེང་མ། 138
རྣམས་མཆོག་ཏུ་དགའ་བ་སྐྱེད་པ་མཛད་པའི་ཚེ་རྗེ་བཙུན་ཙོང་ཁ་པ་ཆེན་པོས་ཆོས་གྲྭར་
གསུངས་པ། རྒྱལ་ཚབ་ཐམས་ཅད་མཁྱེན་པ་དར་མ་རིན་ཆེན་ཞེས་བྱ་བ་མཁས་པའི་སྙན་
གྲགས་ཀྱིས་ཚངས་པའི་འཇིག་རྟེན་གྱི་བར་དུ་ཁྱབ་ཅིང་ཚུལ་ཁྲིམས་ཀྱི་དྲི་ངད་དཔག་ཚད་
ཀྱི་བར་དུ་ལྡང་བ། འདི་ནས་འཇིག་རྟེན་གྱི་ཁམས་བདེ་བ་ཅན་དུ་གཤེགས་པ་དེ་ཉིད་ཀྱིས་
ཟིན་བྲིས་སུ་མཛད་པའོ། །ཚུལ་ཁྲིམས་རྣམ་དག་གི་གཟུངས་དེ་བཞིན་གཤེགས་པ་ཐམས་
ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་
རས་གཟིགས་དབང་ཕྱུག་ཐུགས་རྗེ་ཆེན་པོ་ལ་ཕྱག་འཚལ་ལོ། །ཨོཾ་ཨ་མོ་གྷ་ཤཱིལ་སཾ་བྷ་
ར། བྷ་ར་བྷ་ར་མཧཱ་ཤུདྡྷ་སྭཱཧཱ། པདྨ་བི་བྷུ་ཥི་ཏ་བྷུ་ཛ། དྷ་ར་དྷ་ར། ས་མནྟ་ཨ་ཝ་ལོ་ཀི་
ཏེ་ཧཱུཾ་ཕཊ་སྭཧཱ།། །།མངྒལཾ།། །། །
༧གུང་ཐང་དཀོན་མཆོག་བསྟན་པའི་སྒྲོན་མེའི་ཞལ་སྔ་ནས། །
།ཕྱི་བཙུན་ནང་བཙུན་ཞིག་བྱེད་ན།
།དགག་སྒྲུབ་འདུལ་བ་དང་བསྟུན་དགོས།
།མིག་སྔར་མཛེས་ཆོས་ཀྱིས་ཆོག་ན།
། སྒུར་སྒུར་ཞུམ་ཞུམ་རང་གྱིས་ཤིག །ཅེས་གསུང་།
།
།
།
།



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 139 ་
་
༄༅། །དགེ་ཚུལ་གྱི་བསླབ་བྱ་གནམ་རྩེ་ལྡེང་མ་བཞུགས་སོ། །
༧མཉམ་མེད་རྒྱལ་བ་ཙོང་ཁ་པ་བློ་བཟང་གྲགས་པ།
༄༅། །ཐམས་ཅད་མཁྱེན་པ་ལ་ཕྱག་འཚལ་ལོ། །དགེ་སློང་གི་ལྟུང་བ་སྡེ་ལྔ་པོ་ཐམས་
ཅད། དགེ་ཚུལ་ལ་རྣམ་པ་གསུམ་དུ་འགྱུར་ཏེ། དེ་ཡང་འགའ་ཞིག་བླངས་པ་ལས་འདས་
པའི་ཉེས་པ། འགའ་ཞིག་ཕྱོགས་མཐུན་གྱི་ཉེས་པ། འགའ་ཞིག་ལྟུང་མེད་དུ་འགྱུར་རོ།
བླངས་པ་ལས་འདས་པའི་ཉེས་པ་ལ་གྲངས་སུམ་ཅུ་རྩ་དྲུག་ཏུ་བྱས་པའི། དང་པོ་སྲོག་གཅོད་
བཞི་དང་ཞེས་པའི། མི་གསོད་པ་ཕམ་པ་དང་འདྲ་བའི་ཉེས་བྱས་ལ། གཞི། བསམ་པ།
སྦྱོར་བ། མཐར་ཐུག་གི་ཡན་ལག་གོ །དང་པོ་ལ་རྟེན་དང་ཡུལ་གཉིས། རྟེན་དགེ་ཚུལ་
གྱི་བསླབ་པ་རྣམ་དག་དང་ལྡན་པའམ། གསོར་རུང་ཡན་ཅད། ཤེས་པ་རང་བཞིན་དུ་
གནས་པ། བསླབ་པ་མ་བཅས་པའི་གོང་གི་དགེ་ཚུལ་མ་ཡིན་པའོ། །ཡུལ་མིའང་མིར་
ཆགས་པའོ། །བསམ་པ་ལ་འདུ་ཤེས་དང༌། ཀུན་སློང་གཉིས། འདུ་ཤེས་ནི། མིའམ་
མིར་ཆགས་པ་ཡིན་པ་ལ། ཡིན་པར་འདུ་ཤེས་པའམ། ཐེ་ཚོམ་ཟ་བའོ། །ཀུན་སློང་དེ་
གསོད་པར་འདོད་པ་རྒྱུན་མ་ཆད་པའོ། ། སྦྱོར་བ་རང་ངམ་བསྐོས་པས་དུག་དང་མཚོན་
ལ་སོགས་པ་གང་ཡང་རུང་བས་གསོད་པར་རྩོམ་པའོ། །མཐར་ཐུག་སྲོག་གི་དབང་པོ་
འགགས་པའི་ཚེ་ན། མི་གསོད་པ་ཕམ་པ་དང་འདྲ་བའི་ཉེས་བྱས་སོ། །མདོར་ན་སྲོག་
གཅོད་ཀྱི་ཕམ་འདྲའི་ཉེས་བྱས་མ་གཏོགས་པ་མི་གསོད་འདོད་དང༌། དུད་འགྲོ་ལས་གཞན་
པའི་མི་མ་ཡིན་གསོད་འདོད་ཀྱིས་ཀུན་ནས་བསླངས་པའི་ལུས་ངག་གི་ཉེས་པ་ཐམས་ཅད་
དེར་གཏོགས་ཀྱི་བཤགས་བྱའི་ཉེས་བྱས་སོ། །གཉིས་པ་དུད་འགྲོ་དང་བཅས་པ་བརྡེག་པ་
བཤགས་པར་བྱ་བའི་ཉེས་བྱས་ལ། གཞི་ཡན་ལག་གཉིས། རྟེན་གོང་དང་འདྲ། ཡུལ་
དུད་འགྲོའི་སྐྱེ་གནས་སུ་གཏོགས་པའི་སྲོག་ཆགས་ཡིན་པ་ཐ་མལ་པའི་མིག་ལ་སྣང་དུ་རུང་
བ་གཞི་དང་བཅས་པའོ། །གསམ་པ་ལ་གཉིས། །འདུ་ཤེས་སྲོག་ཆགས་དང་བཅས་པ་



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 140
ལ་བཅས་པར་འདུ་ཤེས་པའམ། ཐེ་ཚོམ་ཟ་བའོ། །ཀུན་སློང་སྲོག་ཆགས་དང་བཅས་པ་
གཞན་དོན་དུ་འདུ་ཤེས་པར་འདོད་པ་རྒྱུན་མ་ཆད་པའོ། །སྦྱོར་བ་རང་ངམ་བསྐོས་པས་
སྲོག་ཆགས་དང་བཅས་པ་ལ་གཞན་དོན་དུ་འདེབས་པར་རྩོམ་པའོ། །མཐར་ཐུག་སྲོག་
ཆགས་ཇི་སྙེད་ཤི་བ་དེ་སྙེད་ཀྱིས་བཤགས་པར་བྱ་བའི་ཉེས་བྱས་སོ། །གསུམ་པ་དུད་འགྲོ་
དང་བཅས་པ་ལ་སྤྱོད་པ་བཤགས་པར་བྱ་བའི་ཉེས་བྱས་ལ་གཞི་ཡན་ལག་སོགས་གོང་དང་
འདྲ། ཀུན་སློང་རང་འབའ་ཞིག་གི་དོན་དུ་སྤྱོད་འདོད་དང་། སྦྱོར་བ་རང་ངམ་བསྐོས་
པས་རང་འབའ་ཞིག་གི་དོན་དུ་སྤྱོད་པར་རྩོམ་པའོ། །བཞི་པ་དུད་འགྲོ་གསོད་པ་བཤགས་
བྱའི་ཉེས་བྱས་ལ་བཞི་ལས། རྟེན་སྔར་བཞིན། ཡུལ་དུད་འགྲོའི་སྐྱེ་གནས་སུ་གཏོགས་
པའི་སྲོག་ཆགས་ཡིན་པ་གཞི་མེད་པའོ། །བསམ་པ་ལ་འདུ་ཤེས་ནི། དུད་འགྲོ་ཡིན་པ་
ལ་ཡིན་པར་འདུ་ཤེས་པའམ་ཐེ་ཚོམ་ཟ་བའོ། །ཀུན་སློང་དེ་གསོད་པར་འདོད་པ་རྒྱུན་མ་
ཆད་པའོ། །སྦྱོར་བ་རང་ངམ་བསྐོས་པས་མཚོན་ལ་སོགས་པ་གང་ཡང་རུང་བས་གསོད་
པར་རྩོམ་པའོ། །མཐར་ཐུག་སྲོག་གི་དབང་པོ་འགགས་པའི་ཚེ་ནའོ། །༈ མ་བྱིན་ལེན་
ཞེས་པ་ལ་བཞི། གཞི་ཡན་ལག་གི་རྟེན་སྔར་བཞིན། ཡུལ་གང་ལ་བརྐུ་བའི་ཡུལ་ནི། མི་
ཡིན་པ་རང་ལས་ནོར་ཐ་དད་པའོ། །གང་བརྐུ་བའི་དངོས་པོ་ནི། ཡུལ་དུས་དེར་སྦྱོར་བ་
གཅིག་གིས། བརྐུ་བྱ་རྐུ་བྱེད་གཉིས་ཀ་ལ་བལྟོས་པའི་རིན་ཐང་ཚང་བ། མི་ཡིས་བདག་
གིར་བྱས་ཤིང་དབང་བ་གཡོས་སུ་བྱས་པའི་ཁ་ཟས་དང་། གཤེད་མ་སོགས་པས་གློ་བུར་
དུ་བདག་གིར་བྱས་པའི་དུར་ཁྲོད་པའི་རྫས་མ་ཡིན་པས་མི་དམན་པའོ། །བསམ་པ་ལ་འདུ་
ཤེས་སྤྱི་དང་བྱེ་བྲག་མ་འཁྲུལ་བའོ། །ཀུན་སློང་གཞན་གྱི་ཡིན་ཏེ་མ་གནང་ཡང་རང་འཚོ་
བའི་ཆེད་དུ་གཏན་དུ་འབྲལ་འདོད་རྒྱུན་མ་ཆད་པའོ། །སྦྱོར་བ་རང་ངམ་བསྐོས་པས་སྐུ་
བར་རྩོམ་པའོ། །མཐར་ཐུག་ཐོབ་བློ་སྐྱེས་པའི་ཚེ་ནའོ། །མ་བྱིན་པར་ལེན་པའི་ཕམ་འདྲའི་
ཉེས་བྱས་མ་གཏོགས་པ་རྐུ་སེམས་ཀྱིས་ཀུན་ནས་བསླངས་པའི་ལུས་ངག་གི་ཉེས་པ་ཐམས་



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 141
།
ཅད་དེར་གཏོགས་ཀྱི་བཤགས་བྱའོ། ༈ །མི་ཚངས་སྤྱོད་དང་ཞེས་པ་ལ། གཞི་ཡན་
ལག་གཉིས། གང་གིས་རྩོལ་བའི་རྟེན་ནི། ནོར་བུ་ཡིན་པ། རང་གི་རྒྱུད་དང་འབྲེལ་བ།
ལས་སུ་རུང་བ། གནད་དང་བྲལ་བའོ། །གང་ལ་བརྩལ་བའི་ཡུལ་ནི། ལམ་གསུམ་དང་།
དེ་གང་ལ་གནས་པའི་ལུས་གཉིས། ལམ་གསུམ་ནི། ཁ་དང་། བཤང་ལམ་དང་། མོའི་
ཟག་བྱེད་གསུམ་གྱི་ཕྱོགས་ཀྱི་དང་པོའི་མཚམས་ཡན་ཆད། ནད་ལ་སོགས་པས་མ་ཉམས་
པའོ། །དེ་གང་ལ་གནས་པའི་ལུས་ནི་ལུས་ཚང་བའམ་ལུས་ཀྱི་སྟོད་སྨད་གང་རུང་ཚང་
བ། རྟེན་དུ་རུང་བ་སྟེ། དེ་ཡང་ཤི་བ་དང་གསོན་པའི་ལུས་མི་དང་མི་མ་ཡིན་པ་དང་། སྐྱེས་
པ་དང་། བུད་མེད་དང་། མ་ནིང་དང་རང་དང་གཞན་གྱི་ལུས་ཀྱི་རྨའི་སྒོ་གང་ཡིན་ཡང་
ཕམ་འདྲར་འགྱུར་བ་ལ་འདྲའོ། །བསམ་པ་ལ་གཉིས། འདུ་ཤེས་འཁྲུལ་མ་འཁྲུལ་འདྲ་
ཞིང་། ཀུན་སློང་ལམ་དང་། ཡན་ལག་གི་རྣམ་པ་འཕྲད་པའི་རེག་པ་བདག་གིར་བྱེད་
འདོད་རྒྱུན་མ་ཆད་པའོ། །སྦྱོར་བ་བསམ་པའི་དོན་ལ་དེ་ལྟར་རྩོམ་པའོ། །མཐར་ཐུག་
བཅུག་པའི་རེག་པ་ལུས་ཤེས་ཀྱིས་མྱོང་ཞིང་ཡིད་ཀྱིས་བདག་གིར་བྱས་པ་ན་མི་ཚངས་པར་
སྤྱོད་པ་ཕམ་པ་དང་འདྲ་བའི་ཉེས་བྱས་སོ། །མི་ཚངས་སྤྱོད་ཀྱི་ཕམ་འདྲའི་ཉེས་བྱས་མ་
གཏོགས་པ་མི་ཚངས་པར་སྤྱོད་པ་སྨྲ་འདོད་དང་། གཞན་གྱིས་སྨྲས་པ་དང་དུ་ལེན་འདོད་
ཀྱིས་ཀུན་ནས་བསླངས་པའི་ལུས་ངག་གི་ཉེས་པ་ཐམས་ཅད་དེར་གཏོགས་ཀྱི་བཤགས་བྱའོ།
༈ རྫུན་དུ་སྨྲ་ཞེས་པ་ལ་བཞི། གཞི་ཡན་ལག་ལ་གསུམ། གང་གིས་སྨྲ་བའི་རྟེན་སྔར་
བཞིན། གང་ལ་སྨྲ་བའི་ཡུལ་མི་ཡིན་པ་སྨྲ་ཤེས་པ། དོན་གོ་བ། ཤེས་པ་རང་བཞིན་དུ་
གནས་པ། མ་ནིང་དང་མཚན་གཉིས་པ་མ་ཡིན་པ། ཐ་སྙད་ལྔ་དང་ལྡན་པ། ལུས་ཐ་
མལ་དུ་གནས་པ། རང་ལས་རྒྱུད་ཐ་དད་པ་སྟེ། ཆོས་བདུན་ལྡན་ནོ། །དངོས་པོ་གང་སྨྲ་
བའི་མི་ཆོས་བླ་མ་ཡིན་ཏེ། འདོད་ཁམས་ལས་འདས་པ་བསམ་གཏན་དང་པོ་ཡན་ཆད་
ནས་སངས་རྒྱས་ཀྱི་སའི་བར་གྱིས་བསྡུས་པའི་འཇིག་རྟེན་དང་འཇིག་རྟེན་ལས་འདས་པའི་



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 142
ཡོན་ཏན་གང་ཡང་རུང་བའོ། །བསམ་པ་ལ་གཉིས། འདུ་ཤེས་སྤྱི་དང་བྱེ་བྲག་མ་འཁྲུལ་
བའོ། །ཀུན་སློང་ནི་འདུ་ཤེས་བསྒྱུར་ཏེ་མི་ཆོས་བླ་མ་སྨྲ་འདོད་དང་གཞན་གྱིས་སྨྲས་པའི་
ཚིག་དང་དུ་ལེན་པར་འདོད་པ་རྒྱུན་མ་ཆད་པའོ། །སྦྱོར་བ་ངག་ཡན་ལག་ལྔ་ལྡན་ཏེ། ངག་
ཡིན་པ། རང་གི་ཡིན་པ། བདག་ཉིད་དང་འབྲེལ་བ། མ་ནོར་བར་སྨྲས་པ། གསལ་
པོར་སྨྲས་པའོ། །དེས་མི་ཡི་ཆོས་བླ་མ་ཐོབ་པ་སྨྲ་བར་རྩོམ་པའོ། །གཞན་གྱིས་སྨྲས་པའི་
ཚིག་དང་དུ་ལེན་པར་རྩོམ་པའོ། །མཐར་ཐུག་དོན་གོ་བའི་ཚེ་ན་རྫུན་དུ་སྨྲས་པ་ཕམ་པ་དང་
འདྲ་བའི་ཉེས་བྱས་སོ། །རྫུན་དུ་སྨྲ་བའི་ཕམ་འདྲའི་ཉེས་བྱས་མ་གཏོགས་པ། འདུ་ཤེས་
བསྒྱུར་ནས་མི་ཆོས་བླ་མ་སྨྲ་འདོད་དང་། གཞན་གྱིས་སྨྲས་པ་དང་དུ་ལེན་འདོད་ཀྱིས་ཀུན་
ནས་བསླངས་པའི་ལུས་ངག་གི་ཉེས་པ་ཐམས་ཅད་དེར་གཏོགས་ཀྱི་བཤགས་བྱའོ། །ཕམ་
འདྲའི་ཉེས་བྱས་ཞེས་པའི་དོན་ཉེས་བྱས་ཡིན་ཡང་། དགེ་སློང་གི་ཕམ་པ་བཞི་དང་བྱེད་
ལས་འདྲ་བས་བཞི་པོ་ལ་ཕམ་འདྲ་ཞེས་བཏགས་པ་ཡིན་ནོ། །བྱེད་ལས་འདྲ་ཚུལ་ནི། དགེ་
སློང་ལ་ཕམ་པ་བཞི་གང་ཡང་རུང་བ་འཆབ་བཅས་བྱུང་ན། སླར་གསོར་མི་རུང་དུ་བྱས་
པས། ཚེ་དེ་ལ་སོ་ཐར་གྱི་སྡོམ་པ་གང་ཡང་རྒྱུད་ལ་མི་སྐྱེ་ལ། འཆབ་མེད་བྱུང་ན། དགེ་
འདུན་ལ་ཕམ་པའི་དག་བྱེད་དུ་ཆེད་ལས་ཀྱི་བསླབ་པ་བླངས་ནས་དགྲ་བཅོམ་མ་ཐོབ་ན། ཚེ་
ཇི་སྲིད་འཚོའི་བར་དུ་ཆད་ལས་ཀྱི་བསླབ་པ་ཚུལ་བཞིན་སྤྱད་པས། དག་པར་གསུངས་པ་
བཞིན་དུ་དགེ་ཚུལ་ལ་ཡང་། ཕམ་འདྲ་བཞི་པོ་འཆབ་བཅས་བྱུང་ན་སླར་གསོར་མི་རུང་
དུ་བྱེད་ལ། འཆབ་མེད་བྱུང་ན་ཆད་ལས་ཀྱི་བསླབ་པ་བླངས་ནས་ཚུལ་བཞིན་དུ་ཆད་ལས་
ཉམས་སུ་ལེན་དགོས་པའི་བསླབ་སྦྱིན་དགེ་ཚུལ་ཙམ་དུ་རུང་བ་ཡིན་པས། དེ་ལྟར་ཡང་
སུམ་བརྒྱ་པ་ལས། དགེ་སློང་བཞིན་དུ་དགེ་ཚུལ་ཡང་། །ཕྱི་ནས་སྡོམ་སྐྱེའི་སྐལ་བ་མེད།
ཅེས་སོ། ༈ །གཞི་མེད་ཅེས་པ་ནི། ཉམས་པར་འདུན་པས་མཐོང་ཐོས་དོགས་གསུམ་
གྱི་གཞི་མེད་པར་ཤེས་པའམ། ཐེ་ཚོམ་ཟ་བཞིན་དུ་འདུ་ཤེས་བསྒྱུར་ནས། དགེ་སློང་འདིས་



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 143 1 1:
མི་ཚངས་པར་སྤྱོད་པ་ལ་སོགས་པ་བྱས་སོ། །ཞེས་བྱེད་པ་པོ་དང་བྱ་བ་སྦྱར་ནས་སྐུར་པ་
འདེབས་པའི་ཚིག་གསལ་པོར་སྨྲ་འདོད་སྨྲས་པ་ན་བཤགས་པར་བྱ་བའི་ཉེས་བྱས་སོ། ༈
བག་ཙམ་ཞེས་པ་ནི། ཉམས་པར་འདུན་པས་མཐོང་ཐོས་དོགས་གསུམ་གྱི་གཞི་མེད་པར་
ཤེས་པའམ་ཐེ་ཚོམ་ཟ་བཞིན་དུ་འདུ་ཤེས་བསྒྱུར་ནས། དགེ་སློང་ལ་སོགས་པ་ཆེ་གེ་མོ་མཐོང་
ངོ༌། །མི་ཚངས་པར་སྤྱོད་པ་ལ་སོགས་པ་མཐོང་ངོ༌། ཞེས་བྱེད་པ་པོ་དང་བྱ་བ་མ་སྦྱར་
པར་སྐུར་པ་འདེབས་པའི་ཚིག་མི་གསལ་བར་སྨྲ་བར་འདོད་པའམ། དེས་ཀུན་ནས་བསླངས་
ནས་སྨྲས་པ་ནའོ། ༈ །དགེ་འདུན་དབྱེན་ཞེས་པ་ནི། དགེ་འདུན་ནམ་གང་ཟག །སྟོན་
པ་གཞན་དང༌། ལམ་བསླབ་པ་གསུམ་འཁོར་བཅས་ལས་གཞན་དུ། དེར་ཤེས་བཞིན་
དུ་འདུ་ཤེས་བསྒྱུར་ནས་དབྱེ་བར་འདོད་པའམ་དབྱེ་ནའོ། ༈ །དེར་རྗེས་ཕྱོགས་དང་ཞེས་
པ་ནི། འདུ་ཤེས་བསྒྱུར་ནས། དབྱེན་དེའི་གྲོགས་བྱེད་པར་འདོད་པ་དང༌། གྲོགས་བྱེད་
པ་ནའོ། ༈ །ཁྱིམ་སུན་འབྱིན་ཞེས་པ་ནི། ཁྱིམ་པ་གནས་པའི་གྲོང་དུ་མྱོས་འགྱུར་འཐུང་
བ་ལ་སོགས་པའི་ཉེས་པ་བྱས་པའམ། དེའི་མདུན་དུ་གྲོགས་ཀྱི་ཉེས་པ་གླེང་བའི་སྒོ་ནས་
ཁྱིམ་པ་ཡིད་སུན་པར་འགྱུར་བའི་བྱ་བ་བྱས་པ་ལ། དགེ་འདུན་གྱིས་བསྐྲད་པ་ནན་ཏུར་
ཆོས་ལྡན་དུ་བྱས་པའི་ཚེ། དེར་ཤེས་བཞིན་དུ་འདུ་ཤེས་བསྒྱུར་ནས་བདག་ལ་བསྐྲད་པ་
ནན་ཏུར་མི་རིགས་པར་བྱས་པའི་དགེ་འདུན་འདི་རྣམས་འདུན་པ་ལ་སོགས་པས་འགྲོའོ།
ཞེས་སྨྲ་བར་འདོད་པ་དང༌། སྨྲས་པ་ནའོ། ༈ །ཤེས་བཞིན་ཞེས་པ་ནི། མིའི་ཆོས་བླ་མ་
སྨྲ་འདོད་དང༌། སྐུར་པ་འདེབས་འདོད་དང༌། དབྱེན་དུ་གཏོགས་པ་བྱེད་འདོད་དང་། ཞལ་
ཏ་བ་སོགས་ལ་འཕྱ་འདོད་དང༌། རང་གི་བསླབ་པ་ལ་ཚུལ་བཞིན་འཇོག་པ་སྤོང་འདོད་
དང༌། བཟའ་བཏུང་སྔར་ཐོབ་ཀྱང་དེ་ཉིད་ལྷག་པོ་ལེན་པའི་ཕྱིར་དེ་འགེབས་འདོད་རྣམས་
ལས་གཞན་པའི་འདུ་ཤེས་བསྒྱུར་ཏེ་སྨྲ་བར་འདོད་པའམ་སྨྲས་པ་ནའོ། ༈ །ཤེས་ངོར་
ཞེས་པ་ནི། གོས་ལ་སོགས་པའི་རྙེད་པ་དགེ་འདུན་ལ་སོགས་པ་གང་ཟག་ལ་རིགས་པར་



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 144
བསྔོས་པ་ལ། དེར་ཤེས་བཞིན་དུ་འདུ་ཤེས་བསྒྱུར་ནས་མི་རིགས་པར་བསྔོས་སོ་ཞེས་སྨྲ་
བར་འདོད་པ་དང་། སྨྲས་པ་ནའོ། ༈ །འཕྱ་བ་དང་ཞེས་པ་ནི། ཞལ་ཏ་པ་ལ་སོགས་
པས་བཟའ་བཏུང་མལ་སྟན་གནས་ཁང་ལ་སོགས་པ་རང་ལ་འོས་ཞིང་འཚམ་པ་རིགས་པར་
བསྟབས་པ་ལ། དེར་ཤེས་བཞིན་དུ་འདུ་ཤེས་བསྒྱུར་ནས། འདིས་བདག་ལ་གནས་ཁང་
ལ་སོགས་པ་མི་རིགས་པ་ངན་པ་བསྟབས་སོ། །ཞེས་ཞལ་ཏ་པ་སོགས་ལ་འཕྱ་བའི་ངག་
སྨྲ་བར་འདོད་པ་དང༌། སྨྲས་པ་ནའོ། ༈ །ཟས་ཅུང་ཞེས་པ་ནི། ཕ་རོལ་ཆོས་སྟོན་པ་པོ་
བཟའ་བཏུང་སོགས་ཟང་ཟིང་ཅུང་ཟད་ཙམ་གྱི་ཕྱིར་ཆོས་མི་སྟོན་པར་ཤེས་པའམ། ཐེ་
ཚོམ་ཟ་བཞིན་དུ་འདུ་ཤེས་བསྒྱུར་ནས། འདི་བཟའ་བཏུང་སོགས་ཟང་ཟིང་ཅུང་ཟད་ཙམ་
གྱི་ཕྱིར་ཆོས་སྟོན་ཏོ་ཞེས། སྐུར་བ་འདེབས་པའི་ངག་སྨྲ་བར་འདོད་པ་དང་། སྨྲས་པའོ།
༈ །ལྷག་མའི་སྐུར་འདེབས་དང་ཞེས་པ་ནི། ཉམས་པར་འདུན་པས་མཐོང་ཐོས་དོགས་
གསུམ་གྱི་གཞི་མེད་པར་ཤེས་པའམ། ཐེ་ཚོམ་ཟ་བ་ལ་འདུ་ཤེས་བསྒྱུར་ནས། དགེ་སློང་
ལ་སོགས་པ་འདི། དགེ་འདུན་ལྷག་མའི་སྡེ་ཚན་མན་ཆད་དུ་གཏོགས་པའི་ལྟུང་བ་གང་ཡང་
རུང་བ་ལ། བྱེད་པ་པོ་དང་བྱ་བ་སྦྱར་བའམ། མ་སྦྱར་བའི་སྒོ་ནས་སྐུར་པ་འདེབས་པའི་
ཚིག་གསལ་བ་དང༌། མི་གསལ་བ་གང་ཡང་རུང་བ་སྨྲ་བར་འདོད་པའམ། སྨྲས་པ་ནའོ།
༈ །བསླབ་པ་སྤོང་དང་ཞེས་པ་ནི། དགེ་སློང་ལ་སོགས་པས། དུས་མ་ཡིན་པའི་ཁ་ཟས་
སྤོང་བ་ལ་སོགས་པའི་བསླབ་པ་ལ་སློབས་ཤིག་ཅེས་བསྒོ་བ་ན། དེའི་ཚིག་ལ་ཡིད་ཆེས་བཞིན་
དུ་འདུ་ཤེས་བསྒྱུར་ནས་ཁྱོད་མི་མཁས་པ་སོགས་ཡིན་པའི་ཕྱིར་ཁྱོད་ཀྱི་ཚིག་ལ་ཡིད་མི་ཆེས་
པས་རེ་ཤིག་མཁས་པ་ལ་འདྲིའི་བར་དུ་མི་སློབ་བོ། །ཞེས་རང་གི་བསླབ་པ་ལ་ཚུལ་བཞིན་
དུ་འཇོག་པའི་གང་ཟག་སྤོང་བར་འདོད་པ་དང༌། དེས་ཀུན་ནས་བསླངས་པའི་ངག་སྨྲས་
པ་ནའོ། ༈ །འབྲས་ཆན་འགེབས་ཞེས་པ་ནི། བཟའ་བཏུང་སྔར་ཐོབ་ཀྱང་ད་ཉིད་ལྷག་
པོ་ལེན་པའི་ཕྱིར། ཕ་རོལ་པོས་མ་ཐོབ་པར་གོ་བའི་ཕྱིར་དུ་སྔར་ཐོབ་པ་དེ། ཟས་ལ་སོགས་
།
།



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 145
པ་གཞན་གྱིས་འགེབས་པར་འདོད་པ་དང་། འགེབས་པ་ནའོ། ༈ །ཆང་དང་ཞེས་པ་ནི། །
ཕབས་བཏབ་པ་འབྲུའི་ཆང་དང་། མ་བཏབ་པ་རྒུན་ཆང་ལ་སོགས་པ་བཅས་པའི་ཆང་སྟེ།
མྱོས་པར་འགྱུར་བ་འཐུང་འདོད་ཀྱིས་མྱོས་འགྱུར་ལངས་སྤྱོད་མིད་ཐེབས་རེ་རེ་ལ་རེ་རེའོ།།
༈ །གླུ་ཞེས་པ་ནི། རྒོད་བག་དང་། ཆགས་པ་ལ་སོགས་པའི་བསམ་པས་གླུ་དབྱངས་
ལེན་འདོད་ཀྱིས་མགྲིན་པ་བསྒྱུར་ཙམ་བྱས་ནའོ། ༈ །གར་ཞེས་པ་ནི། རྒོད་བག་དང་
ཆགས་པ་ལ་སོགས་པའི་བསམ་པས་བྲོ་གར་བྱེད་འདོད་ཀྱིས་སྨིན་མ་སྐྱོད་པ་ཙམ་བྱེད་ནའོ།
༈ །རོལ་མོ་བྱེད་ཅེས་པ་ནི། རྒོད་བག་དང་ཡོ་ལང་ལ་སོགས་པའི་བློས་དགོས་མེད་དུ་
རྔ་ལ་སོགས་པའི་རོལ་མོའི་སྒྲ་འབྱིན་པར་བྱེད་ནའོ། །སངས་རྒྱས་ལ་མཆོད་པ་བྱ་བའི་
ཕྱིར་ནི། ཀྱེ་མི་དག་སྟོན་པ་ལ་མཆོད་པ་བྱོས་ཤིག །ཅེས་བརྗོད་ན་ཉེས་མེད་མཆོད་པའི་
ཕྱིར་ཡིན་ཡང༌། རོལ་མོ་དང་གླུ་དབྱངས་བྱོས་ཤིག་ཅེས་བརྗོད་ན་ཉེས་བྱས་སོ། ༈ །རྒྱན་
དང་ཞེས་པ་ནི། དགོས་མེད་དུ་རང་དགར་རྣ་རྒྱན་དང༌། སོར་གདུབ་ལ་སོགས་པའི་རྒྱན་
འདོགས་པར་བྱེད་ནའོ། ༈ །ཁ་དོག་ཅེས་པ་ནི། དགོས་མེད་རང་དགར་ལི་ཁྲི་ལ་སོགས་
པའི་ཚོན་གྱི་ཁ་དོག་གིས་མཆུ་དང་བྱད་བཞིན་ལ་སྐུད་ཅིང་འཆང་བར་བྱེད་ནའོ། ༈ །སྤོས་
ཉུག་ཅེས་པ་ནི། དགོས་མེད་རང་དགར་ཙནྡན་ལ་སོགས་པའི་སྤོས་ལུས་ལ་བྱུག་ཅིང་རེག་
བྱ་ཉུག་པར་བྱེད་ནའོ། ༈ །ཕྲེང་ཞེས་པ་ནི། དགོས་མེད་རང་དགར་མེ་ཏོག་ལ་སོགས་
པའི་མཛེས་བྱེད་ཀྱི་ཕྲེང་བ་མགོ་ལ་སོགས་པ་ལ་འཆིང་བར་བྱེད་ནའོ། ༈ །ཁྲི་དང་སྟན་
ནི་ཆེ་མཐོ་དང་། ཞེས་པའི་ཁྲི་སྟན་ཆེན་པོ་ལ་གཉིས། དགོས་མེད་རང་དགར་བ་སོ་དང་
གསེར་དངུལ་ལ་སོགས་པའི་རིན་པོ་ཆེས་སྤྲས་པའི་ཁྲི་རིན་ཐང་ཆེན་པོ་མཐོ་དམན་གང་ཡང་
རུང་བ་ཁྲུ་གང་ལས་ལྷག་པ་ལ་འདུག་གམ་ཉལ་ནའོ། །དེ་བཞིན་དུ་སྟན་དེ་ལྟ་བུ་ལ་འདུག་
གམ་ཉལ་ནའོ། །ཁྲི་སྟན་མཐོན་པོ་ལ་གཉིས། དགོས་མེད་དུ་རང་དགར་ཤིང་ལ་སོགས་
པའི་ཁྲི་ཁྲུ་གང་ལས་ལྷག་པ་ལ་འདུག་གམ་ཉལ་ནའོ། །དགོས་མེད་དུ་རང་དགར་སྟན་གང་
།
-



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 146
ཡང་རུང་བ་ཁྲུ་གང་ལས་ལྷག་པ་ལ་འདུག་གམ་ཉལ་ནའོ། ༈ །ཕྱི་དྲོའི་ཁ་ཟས་ཞེས་པ་
ནི། རང་གནས་པའི་གླིང་གི་ཉི་མ་ཕྱེད་ཡོལ་ནས་སང་ནང་བར་སྐྱ་རེངས་དང་པོའི་སྐད་
ཅིག་དང་པོ་མ་ཤར་གྱི་བར་དུས་མ་ཡིན་པ་ལ་མ་ཡིན་པར་འདུ་ཤེས་པའམ། ཐེ་ཚོམ་ཟ་
བཞིན་དུ་ཁམ་བུ་སྟར་ག་ལ་སོགས་པའི་དུས་རུང་གི་བཟའ་བཏུང་ལོངས་སྤྱོད་འདོད་ཀྱིས་
ནད་ལ་སོགས་པ་གནང་བའི་རྐྱེན་དང་མི་ལྡན་པར་སྤྱོད་ན། ཁམ་རེ་རེ་ལ་རེ་རེའོ། །དུས་
ཡིན་པ་ལ་མ་ཡིན་པར་འདུ་ཤེས་པའམ་ཐེ་ཚོམ་ཟ་བཞིན་དུ་ལོངས་སྤྱོད་ན་ཡང་དེ་ལྟར་འགྱུར་
རོ། །དུས་ལ་དུས་སུ་འདུ་ཤེས་པ་དང༌། དུས་མ་ཡིན་པ་ལ་དུས་སུ་འདུ་ཤེས་ནས་ལོངས་
སྤྱོད་ཀྱང་ཉེས་པ་མེད། དེ་ལྟར་ཉེས་པར་འགྱུར་བའི་མུ་བཞི། ཉེས་མེད་ཀྱི་མུ་གཉིས་ཏེ།
འདུ་ཤེས་མུ་དྲུག་པོ་འདི་མི་ཚངས་སྤྱོད་མ་གཏོགས་པ་འདུ་ཤེས་གཙོ་བོས་སྐྱེད་པའི་ལྟུང་བ་
རྣམས་ལ་ཡང་ཅི་ལྟར་རིགས་པར་སྦྱར་བར་བྱའོ། ༈ །གསར་དངུལ་ལེན་ཞེས་པ་ནི།
རང་དབང་བའི་གསེར་དངུལ་ལ་སོགས་པའི་རིན་པོ་ཆེ་ལ་རང་ངོ་བོའི་ཆ་ནས་མི་རུང་བའི་
བློ་མ་བཞག་པར་རང་གི་ངོ་བོ་ལ་ནོར་གྱི་བློས་བདག་གིར་བྱེད་ནའོ། ༈ །ཉམས་པ་རྣམ་
པར་གསུམ་དག་དང་། ཞེས་པའི་དང་པོ། ཁ་ཚར་དང་ཕུན་ཚར་མ་བཅད་པ་དང་། གོས་
ཁ་དོག་དཀར་པོ་ལ་སོགས་པ་ཁྱིམ་པའི་རྟགས་མཚན་ཉིད་པ་དགོས་མེད་དུ་བགོ་ཞིང་། འཆང་
བ་ལ་སོགས་པ་བྱེད་ན་ཁྱིམ་པའི་རྟགས་སྤོང་བ་ཉམས་པའོ། །རང་དགོན་པ་པར་གྱུར་པའི་
ཚེ་སྐྲ་དང་ཁ་སྤུ་སོར་གཉིས་ཙམ་དང་། གྲོང་འདབ་པར་གྱུར་པའི་ཚེ་སོར་ཕྱེད་གཉིས་ཀྱི་
ཚད་ཙམ་འཇོག་པ་གནང་བ་ལས། ཚད་དེ་གཉིས་ལས་སོར་ཕྱེད་ཡན་གྱིས་ལྷག་པར་འཇོག་
ན་གྲངས་ཇི་སྙེད་ཡོད་པ་དེ་སྙེད་ཀྱི་བཤགས་བྱར་འགྱུར་རོ། །གཉིས་པ་བླ་གོས་དང་། མཐང་
གོས་ལ་སོགས་པ་རབ་ཏུ་བྱུང་བའི་རྟགས་མེད་པ་ན་སྒྲུབ་དགོས་ཤིང༌། སྒྲུབ་ནུས་བཞིན་
དུ་མི་སྒྲུབ་ཅིང་མི་བགོ་བ་ལ་སོགས་པ་དང༌། གཅེར་བུའི་ཡི་དམ་ལེན་པ་དང༌། སྐྲ་ལས་
བྱས་པའི་གོས་དང་། བྱ་འུག་པའི་སྒྲོ་ལ་སོགས་པ་ལས་བྱས་པའི་གོས་ལ་སོགས་པ་ཐུན་



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 147
ལ་ ་
མོང་མ་ཡིན་པའི་མུ་སྟེགས་ཅན་གྱི་རྟགས་མཚན་ཉིད་པ་དགོས་མེད་དུ་འཆང་ཞིང་། བགོ་བ་
ལ་སོགས་པ་བྱེད་ན་རབ་ཏུ་བྱང་བའི་རྟགས་བླངས་པ་ཉམས་པའོ། །གསུམ་པ་མཁན་པོ་ལ་
མ་གས་པ་དང་། ཁྱད་གསོད་ལ་སོགས་པའི་བློས་མཁན་པོར་མི་འཛིན་ཞིང་། ཆོས་ལྡན་གྱི་
བཀའ་བསྒོ་བ་སྒྲུབ་ནུས་བཞིན་དུ་མི་སྒྲུབ་པ་ལ་སོགས་པ་བྱེད་ན་མཁན་པོར་གསོལ་བ་གདབ་
པ་ཉམས་པ་བཤགས་པར་བྱ་བའི་ཉེས་བྱས་སོ། ༈ །སྐྱབས་འགྲོ་སྤྱིའི་བསླབ་བྱ་དཀོན་
མཆོག་མཆོད་པ་སོགས་དང་། སོ་སོའི་བསླབ་བྱ་སངས་རྒྱས་སྐྱབས་སུ་སོང་ནས་འཇིག་རྟེན་
པའི་ལྷ་གཞན་དབང་ཕྱུག་སོགས་ལ་སྐྱབས་སུ་མི་འཛིན་པ་ལ་སོགས་པ་དང་འགལ་བར་བྱས་
ན་ཡང་བཤགས་པར་བྱ་བའི་ཉེས་བྱས་སོ། ། སྔར་ཕལ་ཆེ་བ་ལ་སྦྱར་བ་ལྟར་ཁ་ཅིག་ལུས་ངག་
ཏུ་མ་ཐོན་ཡང་བླངས་འདས་རྣམས་ཀྱི་ཀུན་སློང་བྱུང་བ་དང་དུ་བླངས་པ་ཙམ་གྱིས་བཤགས་
བྱར་བཞེད་དེ། མདོ་རྩ་བར་བསྙེན་པར་མ་རྫོགས་ཤིང་རབ་ཏུ་བྱུང་བས་བླངས་པ་ལས་འདས་
པ་ལ་ཡང་ངོ༌། །ཞེས་དང༌། རྒྱ་ཆེར་འགྲེལ་དུ། ཕམ་འདྲ་མ་གཏོགས་པ་དགེ་ཚུལ་ལ་
བླངས་པ་ལས་འདས་པའི་ཉེས་པ་ཐམས་ཅད་བཤགས་བྱར་གསུངས་པའི་དགོངས་པར་བྱེད་
པར་མངོན་ནོ། ། སུམ་བརྒྱ་པ་རྩ་འགྲེལ་དུ་ཀུན་སློང་བྱུང་བ་ནས་ལུས་ངག་ཏུ་མ་ཐོན་པ་
ལ། བསྡམ་བྱར་བཞེད་པ་འདྲ་བ་ཅིག་ཀྱང་སྣང་ངོ༌། ༈ །ལྟུང་མེད་ནི། འཆང་བ་དང་
ནི་འབྲལ་བ་དང༌། །དེ་བཞིན་ས་ནི་བ རྐོ་བ་དང༌། ། རིན་ཆེན་རེག་དང་མེ་ལ་རེག ། སྤངས་
ནས་ཟ་བ་བྱེད་པ་དང་། །བྱིན་ལེན་མ་བྱས་ཟ་བ་དང་། །དེ་བཞིན་གསོག་འཇོག་ཟ་བ་
དང༌། །ལྗོན་ཤིང་འཛེག་དང་ཤིང་གཅོད་དང༌། །རྩྭ་སྔོན་མི་གཙང་འདོར་བ་དང༌། །ས་
བོན་འཇོམས་དང་བསླབ་པའི་གཞི། །ཟླ་འཇོག་དགོན་པའི་འབྲལ་བ་དང་། །གསོག་འཇོག་
བྱེད་དང་དགེ་ཚུལ་ཉལ། །མི་སྨྲ་འགྲོ་དང་བཅོ་བརྒྱད་དོ། །ཞེས་གོས་ཞག་བཅུའི་འཆང་
སྤང་ནས། ལས་ཀྱི་གནས་ནས་མི་སྨྲ་བར་འགྲོ་བའི་བར། །ཕྱེད་དང་བཅོ་བརྒྱད་ལྟུང་
མེད་དུ་བསྟན་ཏོ། །ཕྱེད་ནི་ཁྱིམ་པ་དང༌། ནུབ་ལྷག་གི་ཉེས་པ་བསྲུང་དགོས་ཤིང་། དགེ་



རྗེའི་གསུང་དགེ་ཚུལ་གྱི་བསླབ་བྱ་གནམ་རྩེ་ལྡེང་མ། 148
ཚུལ་ནང་ཕན་ཚུན་བསྲུང་མི་དགོས་པས་དེ་ཕྱེད་དུ་བགྲང་ངོ༌། །འཆང་བ་དང་ནི་ཞེས་པས་
གོས་དང་ལྷུང་བཟེད་དག་བཅུའི་འཆང་སྤང་གཉིས་ཀ་མེད་པར་སྟོན་ཏོ། །བསླབ་པའི་གཞི་
ཞེས་པ་ནི། འཆང་བའི་བསླབ་པའི་གཞི། འབྲལ་བའི་བསླབ་པའི་གཞི་ཞེས། གཞན་
རྣམས་ཀྱི་མཐིའི་གསལ་བྱེད་ཡིན་གྱིས། དེ་རང་གིས་ལྟུང་མེད་གཅིག་སྟོན་པ་མིན་ནོ། །དེ་
བཞིན་ས་ནི་བརྐོ་བ་དང༌། ཞེས་སོགས་རྣམས་རེ་རེས་ལྟུང་མེད་རེ་རེ་སྟོན་ཏོ། །བསླབ་
པའི་གཞི་ཞེས་པ་ཡན་གྱི་ལྟུང་མེད་ཀྱི་སྡོམས་ནི། བྱེ་བྲག་ཏུ་བཤད་པ་ལས་གསུངས་པ་འོད་
ལྡན་དུ་དྲངས་སོ། །ལྷག་མ་ཉིས་བརྒྱ་བཅུ་གཉིས་ནི། བསྡམ་པར་བྱ་བའི་ཉེས་བྱས་སོ།
།ཞེས་པ་ནི། ཉིས་བརྒྱ་ལྔ་བཅུ་རྩ་གསུམ་གྱི་སྡོམས་ཀྱིས་དངོས་སུ་བསྡུས་པའི་ལྟུང་བ། དགེ་
ཚུལ་ལ་བླངས་འདས་དང་ལྟུང་མེད་དུ་སོང་བ་རྣམས་ཀྱི་ལྷག་མ་འབྱིན་པ་ནས་ཆུའི་ནང་དུ་
མཆིལ་མ་སོགས་མི་འདོར་བའི་བར་ཉིས་བརྒྱ་བཅུ་གཉིས་པོ་ཐམས་ཅད། སྣམ་སྦྱར་མེད་
དང་མུ་སྟེགས་ཅན་དངོས་སུ་འཁོད་པའི་འདུག་གནས་སུ་ཕྱིན་པའི་ཉེས་པ་ལ་སོགས་པ་འགའ་
ཞིག་མ་གཏོགས་པ་གཞི་བཅུ་བདུན་གྱིས་བསྡུས་པའི་དགེ་སློང་ལ་འབྱུང་བའི་ཉེས་པ་ཐམས་
ཅད་དགེ་ཚུལ་ལ་བསྡམ་བྱའོ། །གླུ་གར་ནས་ཕྲེང་བའི་བར་བདུན་དུ་ལོངས་པ་གཞི་གཏོགས་
ཀྱི་ལྟུང་བྱེད་དུ་གཏོགས་པའི་བསླབ་བྱའི་ཉེས་བྱས་ཡིན་ལ། ཁྲི་སྟན་ཆེ་མཐོ་ལ་འདུག་པ་
སོགས་ཀྱི་ཉེས་པ་བཞི་ནི། ཁྲི་རྐང་འཆོས་པའི་ལྟུང་བྱེད་དུ་གཏོགས་ཤིང༌། གོས་དཀར་
གྱོན་པའི་ཉེས་པའི་ལྷག་མ་ཁྱིམ་པའི་རྟགས་སྤངས་པ་ཉམས་པ་དང༌། ཉམས་པ་གཞན་གཉིས་
ཀྱི་ཉེས་པ་རྣམས་གཞི་དུས་ཀྱི་ཉེས་པ་ཡིན་པས། འདི རྣམས་ཉིས་བརྒྱ་ལྔ་བཅུ་རྩ་གསུམ་
སྡོམ་ཀྱིས་བསྡུས་པའི་ལྟུང་བ་གང་དུ་ཡང་མི་བགྲང་ངོ༌། །ལྟུང་མེད་ཀྱི་ཤིང་གཅོད་པ་དང་།
ས་བོན་འཇོམས་པ་གཉིས་དགེ་སློང་ལ་སྡོམས་ཀྱིས་དངོས་སུ་བསྡུས་པའི་ལྟུང་བ་གཅིག་ཏུ་
བགྲང་ངོ༌། །དེ་ལྟར་བཀའ་སྩལ་ཡི་གེར་བཀོད་པའི་མཐུས། །འགྲོ་ཀུན་ལྷག་པའི་ཚུལ་
ཁྲིམས་བསྲུང་བ་ལ། །བརྩོན་འགྲུས་ལྷོད་པ་མེད་པའི་རྐང་པ་དེས། །ཐམས་ཅད་མཁྱེན་
པའི་གནས་སུ་ཕྱིན་པར་ཤོག །ཅེས་པ་འདི་རྗེའི་བཀའ་བཞིན་ཟིན་བྲིས་སུ་བཀོད་པའོ།།



རྫཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 140
ལས་
༄༅། །དགེ་སློང་གི་བསླབ་བྱའི་སྡོམ་ཚིག་འདུལ་བའི་སྙིང་པོ་
ཞེས་བྱ་བ་བཞུགས་སོ། །
༧ཡོངས་འཛིན་པཎྜི་ཏ་ཡེ་ཤེས་རྒྱལ་མཚན།
༄༅། །ན་མཿསརྦ་ཛྙཱ་ན་མུནིཨིནྡྲ་ཡ། གང་གི་བཀའ་བཞིན་སྒྲུབ་བྱས་ན། །འདི་ཕྱིའི་
དོན་རྣམས་མ་ལུས་པ། །བདེ་བླག་ཉིད་དུ་སྩོལ་མཛད་པའི། །ཐུབ་པའི་དབང་པོ་ལ་ཕྱག་
འཚལ། ། རྙེད་དཀའ་དལ་བའི་རྟེན་ཐོབ་ཅིང་། །རྒྱལ་བའི་བསྟན་པ་ལ་ཞུགས་ནས། །དགེ་
སློང་སྡོམ་པ་ཐོབ་རྣམས་ཀྱིས། །བསླབ་པ་བསྲུང་བའི་ཐབས་འགའ་ཞིག །ལུང་ལས་གསུངས་
པ་བཞིན་དུ་བྲི། །ལེགས་ཚོགས་རྩ་བ་ཟླ་མེད་པ། །བླ་མ་མཆོག་ལ་བརྟེན་བྱས་ནས། །བྱ་
བ་ཐམས་ཅད་ཞུ་བྱེད་ཅིང་། །ཆོས་མཐུན་བཀའ་ལས་འདའ་མི་བྱ། །དྲན་དང་ཤེས་བཞིན་
བག་ཡོད་དང་། །ངོ་ཚ་ཁྲེལ་ཡོད་ལྡན་པ་ཡིས། །བསླབ་ལ་ཡིད་ཆེས་དད་གུས་བྱ། །སོ་
ཐར་བཅས་མཚམས་སྟོན་པ་ཡི། །འདུལ་བའི་གཞུང་ལ་ཚུལ་བཞིན་སྦྱང༌། །ཚུལ་ཁྲིམས་
རྣམ་པར་དག་པ་ལ། །ཕན་ཡོན་བསམ་ལས་འདས་པ་དང༌། །ཚུལ་ཁྲིམས་ཉམས་པར་
གྱུར་ན་ནི། །མནར་མེད་འགྲོ་ཞིང་ཀུན་ནས་ཕུང་། །དེ་ཕྱིར་ཕན་ཡོན་ཉེས་དམིགས་ལ།
ངེས་པ་དྲངས་ཏེ་ཡང་ཡང་བསམ། །མི་མཐུན་ཕྱོགས་རྣམས་མ་ཤེས་ན། །བསླབ་པ་སྲུང་
ཚུལ་མི་ཤེས་པས། །རང་གིས་ཇི་ལྟར་ཁས་བླངས་ལས། །འདས་པའི་ལྟུང་བ་མཐའ་ཡས་
ཀྱང༌། ། སྡོམ་གྱིས་བསྡུས་པ་སྡེ་ལྔ་སྟེ། །ཕམ་པ་དང་ནི་ལྷག་མ་དང་། །ལྟུང་བྱེད་དང་ནི་
སོར་བཤགས་དང་། །ཉེས་བྱས་ཀྱི་ནི་སྡེ་རྣམས་སོ། །དང་པོ་ཕམ་པའི་སྡེ་ཚན་ནི། །མི་
ཚངས་སྤྱོད་༡ དང་གཞན་ནོར་བརྐུ་༢ ། །མི་འམ་མིར་ཆགས་གསོད་པ་༣ དང༌། །མི་
ཆོས་བླ་མའི་རྫུན་སྨྲ་༤ སྟེ། །ཕམ་པ་བཞི་རུ་རྒྱལ་བས་གསུངས། །གཉིས་པ་ལྷག་མའི་
སྡེ་ཚན་ནི། །ཁུ་བ་འབྱིན་པར་བྱེད་པ་༡ དང༌། །བུད་མེད་དག་ལ་རེག་པ་༢ དང༌།
ཡུལ་དེར་འཁྲིག་ཚིག་སྨྲ་བ་༣ དང༌། །འཁྲིག་པའི་བསྙེན་བཀུར་བསྔགས་པ་༤ དང༌།



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 150 ས ་ ལ་
་
ཕོ་མོ་གཉིས་སྤྲད་སྨྱན་བྱེད་༥ དང༌། །མ་གསོལ་ཚད་འདས་མ་དག་གཞིར། །ཁང་པ་
རྩིག་པར་བྱེད་པ་༦ དང་། །གནས་དེར་ཁང་ཆེན་རྩིག་པ་༧ དང༌། །དགེ་སློང་རྣམ་
པར་དག་པ་ལ། །ཕམ་པས་སྐུར་བ་འདེབས་པ་༨ དང་། །དེ་ལ་བག་ཙམ་སྐུར་འདེབས་
༩ དང༌། །དགེ་འདུན་དབྱེན་ནི་བྱེད་པ་༡༠ དང་། །དེ་འདྲའི་རྗེས་སུ་ཕྱོགས་པ་༡༡
དང༌། །བག་མེད་སྤྱོད་པ་སྣ་ཚོགས་ཀྱིས། །ཁྱིམ་སུན་འབྱིན་པར་བྱེད་པ་༡༢ དང༌། །བཀའ་
བློ་མི་བདེའི་ལྷག་མ་༡༣ སྟེ། །ལྷག་མའི་ལྟུང་བ་བཅུ་གསུམ་མོ། །གསུམ་པ་ལྟུང་བྱེད་
སྡེ་ཚན་ལ། །ཆད་ལས་དང་འབྲེལ་སྤང་ལྟུང་དང་། །ལྟུང་བྱེད་འབའ་ཞིག་པ་གཉིས་སོ། །
དང་པོ་སྤང་བའི་ལྟུང་བ་ནི། །བྱིན་གྱིས་མ་བརླབས་ཆོས་གོས་སོགས། །ཞག་བཅུ་ལས་
འདས་འཆང་བ་༡ དང༌། །ཆོས་གོས་རྣམ་གསུམ་བྱིན་རླབས་ཅན། །ཞག་ཏུ་འབྲལ་
བར་བྱེད་པ་༢ དང༌། །ཁ་སྐོང་རེ་བ་དང་བཅས་པའི། །གོས་ནི་ཟླ་གཅིག་འཇོག་པ་༣
དང༌། །ཐ་སྙད་བརྒྱད་ལྡན་དགེ་སློང་མ། །གོས་རྙིང་འཁྲུ་རུ་འཇུག་པ་༤ དང༌། །གོས་
ཀྱིས་ཕོངས་པ་མ་ཡིན་པར། །དགེ་སློང་མ་ལས་གོས་ལེན་༥ དང༌། །ཕོངས་པ་མིན་
པར་ཁྱིམ་པ་ལས། །གོས་ནི་སློང་བར་བྱེད་པ་༦ དང༌། །ཆོས་གོས་མེད་ཚེ་སློང་རིགས་
ཀྱང་། །སྟོད་གཡོགས་སྨད་གཡོགས་ཟུང་ལས་ལྷག །འདོད་པས་སློང་བར་བྱེད་པ་༧ དང་།
ཁྱིམ་པས་རང་ལ་བསྔོས་པའི་གོས། །འབུལ་ལོང་མེད་པར་ལེན་པ་༨ དང༌། །སྦྱིན་བདག་
ཕོ་མོ་སོ་སོ་ནས། །རང་ལ་སྟེར་བར་བསྔོས་པའི་གོས། །འབུལ་ལོང་མེད་པར་ལེན་པ་
དང༌། །བསྐུར་བ་ཡི་ནི་སྤང་བ་༡༠ དང༌། །ཡུལ་དེར་དཀོན་ཞིང་རིན་ཆེ་བའི། །སྲིན་
བལ་ལས་ནི་སྟན་བྱེད་༡༡ དང༌། །བལ་ནག་འབའ་ཞིག་ལས་བྱེད་༡༢ དང༌། །དེ་ཆེ་
གཉིས་བསྲེས་སྟན་བྱེད་༡༣ དང༌། ། སྟན་བཤམ་སྤྱད་བཟོད་ཡོད་བཞིན་དུ། །ལོ་དྲུག་
ནང་དུ་གཉིས་བྱེད་༡༤ དང༌། །གདིང་བ་གསར་པ་བྱེད་པའི་ཚེ། །གདིང་བ་རྙིང་པ་དེ་
ཉིད་ནས། །བདེ་གཤེགས་མཐོ་གང་མ་གླན་༡༥ དང་། །བལ་ཁུར་རྒྱང་གྲགས་ལྷག་



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 15]
ལ ་ ་
ཁྱེར་༡༦ དང༌། །མཚན་ཉིད་བརྒྱད་ལྡན་དགེ་སློང་མ། །བལ་ནི་རྨེལ་དུ་འཇུག་པ་༡༧
དང་། །བྱིན་རླབས་མ་བྱས་རིན་པོ་ཆེར། །རེག་གམ་རེག་ཏུ་འཇུག་པ་༡༨ དང༌། །སྐྱེད་
ཁེ་འདོད་ནས་བུན་བྱེད་༡༩ དང༌། །དེ་འདོད་ཉོ་ཚོང་བྱེད་པ་༢༠ དང༌། །ལྷུང་བཟེད་
བྱིན་གྱིས་མ་བརླབས་པར། །ཞག་བཅུ་ལས་འདས་འཆང་བ་༢༡ དང་། །ལྷུང་བཟེད་
སྤྱད་བཟོད་ཡོད་བཞིན་དུ། །ལྷུང་བཟེད་གཉིས་པ་བཙལ་བ་༢༢ དང༌། །གླ་རྔན་མི་སྟེར་
འཐག་འཇུག་༢༣ དང་། །འདོད་པས་འཐག་པ་སྐྱེད་པ་༢༤ དང་། །གོས་སོགས་བྱིན་
པ་འཕྲོག་པ་༢༥ དང༌། །དགོན་པ་འཇིགས་པ་ཆེ་བའི་སར། །སྣམ་སྦྱར་ཞག་དྲུག་འབྲལ་
གནང་བར། །སྙད་ནས་ཞག་བདུན་འབྲལ་བ་༢༦ དང་། །དབྱར་གྱི་ཆར་ཁེབས་རས་
ཆེན་ནི། བཙལ་སྔས་སྦེད་པ་འཕྱིས་པ་༢༧ དང་། །དབྱར་རྙེད་བདག་གིར་བྱེད་འདོད་
ནས། །བགོ་སྔས་སྦེད་པ་འཕྱིས་པ་༢༨ དང༌། །དགེ་འདུན་རྣམས་ལ་བསྔོས་པའི་རྫས།
གང་ཟག་བདག་ཉིད་ལ་བསྒྱུར་༢༩ དང་། །སྨན་བཞི་བྱིན་ལེན་མ་བཤིག་པར། །ཐུན་
མཚམས་འདས་པ་གསོག་འཇོག་༣༠ སྟེ། །སྤང་བའི་ལྟུང་བ་སུམ་ཅུའོ། །གཉིས་པ་
ལྟུང་བྱེད་འབའ་ཞིག་ནི། །བརྫུན་གྱི་ཚིག་ནི་སྨྲ་བ་༡ དང༌། །དགེ་སློང་གཞན་ལ་སྐྱོན་
བརྗོད་༢ དང༌། །དབྱེ་ཕྱིར་ཕྲ་མ་བྱེད་པ་༣ དང༌། །རྩོད་པ་སྤོར་འདོད་སྐྱོ་སྔོགས་༤
དང༌། །ཉེ་དུ་མིན་པའི་བུད་མེད་ལ། །ཁྲིམས་གྲོགས་མེད་པར་ཆོས་སྟོན་༥ དང་། །མ་
རྫོགས་ལྷན་ཅིག་འདོད་པ་༦ དང༌། །གཞན་གྱི་ཕམ་ལྷག་གནས་ངན་ལེན། །མ་རྫོགས་
པ་ལ་བརྗོད་པ་༧ དང༌། །མི་ཆོས་བླ་མ་དགོས་མེད་དུ། །མ་རྫོགས་འཕགས་མིན་སྨྲ་བ་
༨ དང༌། །ཞལ་ཏ་བ་ལ་དགེ་འདུན་གྱིས། །རྙེད་པ་རིགས་པར་བསྔོས་པ་ལ། །བཤེས་
ངོར་བྱས་ཞེས་སྐུར་འདེབས་༩ དང༌། །སོ་སོར་ཐར་པའི་བཅས་མཚམས་ལ། །བརྙས་
ཐབས་ཀྱིས་ནི་ཁྱད་གསོད་༡༠ དང༌། །ས་བོན་སྐྱེ་བ་འཇོམས་པ་༡༡ དང༌། །དྲང་པོའི་
དགེ་འདུན་ཞལ་ཏ་བར། །ཉེ་རིང་བྱས་ཞེས་འཕྱ་བ་༡༢ དང༌། །བསྒོ་བ་རྣ་ལ་གཟོན་པ་



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 152
་ ་ ་་་
༡༣ དང༌། །ཆུད་འཛའི་གནས་སུ་མལ་བཤམས་༡༤ དང་། །རྩྭ་དང་ལོ་མའི་གདན་
བཏིངས་པ། །མ་བསྡུས་མ་བཅོལ་འགྲོ་བ་༡༥ དང་། །སྔར་གནས་དགེ་སློང་སྐྱོད་པ་༡༦
དང༌། །དེ་ལ་ཕྱིས་གནོན་བྱེད་པ་༡༧ དང༌། །རྩ་བ་འབྱུང་ལ་འདུག་པ་༡༨ དང་། །སྲོག་
ཆགས་དང་བཅས་ཆུར་སྤྱོད་༡༩ དང་། །རིམ་གསུམ་ལས་ལྷག་ཁང་བྱེད་༢༠ དང༌།
ཉེ་དུ་ཡིན་པའི་དགེ་སློང་མར། །མ་བསྐོས་དམ་ཆོས་སྟོན་པ་༢༡ དང་། །བསྐོས་ཀྱང་
ནུབ་བར་སྟོན་པ་༢༢ དང༌། །དམ་ཆོས་ཚུལ་བཞིན་སྟོན་པ་ལ། །ཟས་ཕྱིར་སྟོན་ཅེས་
སྨྲ་བ་༢༣ དང་། །དགེ་སློང་མ་ཡི་གོས་བཟོ་༢༤ དང༌། །དེ་ལ་ཆོས་གོས་སྟེར་བ་༢༥
དང༌། །དགེ་སློང་མ་དང་ལྷན་ཅིག་ཏུ། །གྲོགས་མེད་རྒྱང་གྲགས་འགྲོ་བ་༢༦ དང༌། །དགེ་
སློང་མ་དང་ལྷན་ཅིག་ཏུ། །གྲུར་ཞུགས་རྒྱང་གྲགས་འདའ་བ་༢༧ དང་། །དབེན་པར་
འདོམ་གང་ནང་ཉིད་དུ། །དགེ་སློང་མ་དང་ལྷན་ཅིག་ཏུ། །འདུག་པ་༢༨ དང་ནི་འགྲེང་
བ་༢༩ དང༌། །དགེ་སློང་མ་ཡིས་བསྔགས་བརྗོད་ནས། །སྦྱོར་བཅུག་ཟས་ནི་ཟ་བ་༣༠
དང་། །དགོས་མེད་ཡང་ཡང་ཟ་བ་༣༡ དང༌། །མུ་སྟེགས་ཁྱིམ་དུ་ཞག་གཅིག་ཏུ། །འདུག་
སྟེ་ཟས་གཉིས་ཟ་བ་༣༢ དང༌། །ཅི་བདེར་བསྟབས་པ་མ་ཡིན་པར། །ལྷུང་བཟེད་དོ་
ལྷག་ཕྱེ་ལེན་༣༣ དང་། །དུས་རུང་ཟས་སྤངས་ཡང་ཟ་༣༩ དང་། ། སྤངས་ལ་བཟའ་
བཅའ་སྟོབ་པ་༣༥ དང༌། །དགེ་སློང་བཞིར་ལོངས་འདུས་ཟ་༣༦ དང༌། །དུས་མིན་ཁ་
ཟས་ཟ་བ་༣༧ དང་། །གསོག་འཇོག་བྱས་པ་ཟ་བ་༣༨ དང་། །བྱིན་ལེན་མ་བྱས་མིད་
པ་༣༩ དང༌། །ཉེ་དང་ཅི་བདེར་མིན་པ་ལ། །ཁ་ཟས་བསོད་པ་སློང་བ་༤༠ དང༌། །སྲོག་
ཆགས་བཅས་པར་སྤྱོད་པ་༤༡ དང་། །ཁྱིམ་པ་ཕོ་མོ་ཉལ་གཤོམ་སར། །ཤེས་བཞིན་
འདུག་པར་བྱེད་པ་༩༢ དང་། །དེ་བཞིན་གནས་དེར་འགྲེང་བ་༤༣ དང༌། །གཅེར་བུ་
ཕོ་མོར་ཟས་སྦྱིན་༤༤ དང༌། །དམག་ལ་ལྟ་བར་བྱེད་པ་༤༥ དང༌། །དམག་ནང་ཞག་
གཉིས་འདུག་པ་༤༦ དང་། །གཡུལ་བཤམས་དཀྲུག་པར་བྱེད་པ་༤༧ དང༌། །དགེ་



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 153 ་
:་
སློང་གཞན་ལ་བརྡེག་པ་༤༨ དང་། །དེ་ལ་བརྡེག་པར་གཟས་པ་༤༩ དང་། །གཞན་གྱི་
ཕམ་ལྷག་གནས་ངན་ལེན། །ཤེས་བཞིན་དགོས་མེད་བཅབས་པ་༥༠ དང༌། །དགེ་སློང་
གཞན་གྱི་ཟས་གཅོད་༡ དང་། །མེར་རེག་རེག་ཏུ་འཇུག་པ་༥༢ དང་། །འདུན་པ་
ཕུལ་བ་སླར་ལེན་༥༣ དང༌། །མ་རྫོགས་ལྷན་ཅིག་ཉལ་བ་༥༤ དང་། ། སྡིག་ལྟ་གཏོང་
བར་མི་བྱེད་༥༥ དང༌། །དེ་འདྲ་བསྐྲད་ལ་གཏམ་སྨྲ་༥༦ དང་། དགེ་ཚུལ་བསྙིལ་བ་
སྡུད་པ་༥༧ དང༌། །ཁ་དོག་མ་བསྒྱུར་གོས་གྱོན་༥༨ དང༌། །རིན་པོ་ཆེ་ཡི་རིགས་སོགས་
ལ། །རེག་ཅིང་རེག་ཏུ་འཇུག་པ་༥༩ དང་། །ཟླ་ཕྱེད་ནང་དུ་ཁྲུས་བྱེད་༦༠ དང༌། །བསམས་
བཞིན་དུད་འགྲོ་གསོད་པ་༦༡ དང་། །གཞན་ལ་འགྱོད་པ་བསྐྱེད་པ་༦༢ དང་། །གཡའ་
འདོད་གག་ཚིལ་བྱེད་པ་༦༣ དང༌། །ཆུ་ལ་རྩེ་བར་བྱེད་པ་༦༤ དང༌། །ཁྲིམས་གྲོགས་
མེད་པར་བུད་མེད་དང༌། །ལྷན་ཅིག་ཉལ་བར་བྱེད་པ་༦༥ དང༌། །དགེ་སློང་དངངས་
པར་བྱེད་པ་༦༦ དང༌། །གཞན་གྱི་གོས་སོགས་སྦེད་པ་༦༧ དང༌། །དགེ་སློང་གཞན་ལ་
བྱིན་པའི་གོས། །གདིང་མེད་རང་གིས་ལོངས་སྤྱོད་༦༨ དང༌། །གཞི་མེད་ལྷག་མའི་
སྐུར་འདེབས་༦༩ དང་། །ཁྲིམས་གྲོགས་མེད་པར་བུད་མེད་དང་། །འགྲོགས་ནས་འགྲོ་
བར་བྱེད་པ་༧༠ དང༌། ། རྐུན་མ་ལ་སོགས་ངན་པ་དང༌། །བསྡེབས་ནས་འགྲོ་བར་བྱེད་
པ་༧༡ དང༌། །ལོ་གྲངས་ཉི་ཤུ་མ་ལོན་པའི། །བསྒྲུབ་བྱར་བསྙེན་རྫོགས་བྱང་བ་༧༢ དང༌།
ས་བརྐོ་བརྐོ་རུ་འཇུག་པ་༧༣ དང༌། །མགྲོན་དུ་གཉེར་ལས་རིང་འདུག་༧༩ དང་། །བསླབ་
ཕྱིར་བསྒོ་བ་བཟློག་པ་༧༥ དང༌། །རྩོད་སེམས་ཉན་རྣ་བྱེད་པ་༧༦ དང༌། །དགེ་འདུན་
ལས་ལ་འདུས་བྱས་ནས། །མ་རྫོགས་མ་སྨྲས་འགྲོ་བ་༧༧ དང༌། །དགེ་འདུན་སོགས་ཀྱི་
ཆོས་ལྡན་བཀར། །མ་གུས་བསམ་པས་འགལ་བྱེད་༧༨ དང་། །མྱོས་པར་འགྱུར་བ་
འཐུང་བ་༧༩ དང༌། །དུས་མིན་གྲོང་དུ་འགྲོ་བ་༨༠ དང༌། །མངགས་བཞིན་དགེ་འདུན་
སྤྱན་དྲངས་པ། །དུས་ལས་མ་ཡོལ་བྲིམས་ཤིག་ཅེས། །མ་བརྗོད་གྲོང་གཞན་རྒྱུ་བ་༨༡



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 154
1
དང༌། །རྒྱལ་པོའི་ཕོ་བྲང་མཚན་འགྲོ་༨༢ དང༌། །བསླབ་གཞི་ཁྱད་དུ་གསོད་པ་༨ ༣ དང་།
བ་སོ་རུས་པ་རྭ་རྣམས་ཀྱི། །ཁབ་རལ་བྱས་སམ་བྱེད་འཇུག་༨༤ དང༌། །ཚད་ལྷག་ཁྲི་
རྐང་བྱེད་པ་༨༥ དང༌། །དགེ་འདུན་དབང་བའི་གནས་མལ་ལ། །ཤིང་བལ་གྱིས་ནི་བདལ་
བ་༨༦ དང་། །གདིང་བ་ཚད་ལས་ལྷུག་བྱེད་༨༧ དང༌། །གཡན་པ་དགབ་པ་ཆད་ལྷག་
༨༨ དང༌། །དེ་བཞིན་དབྱར་གྱི་གོས་རས་ཆེན། །ཚད་ལས་ལྷག་པ་བྱེད་པ་༨༩ དང་།
བདེ་གཤེགས་ཆོས་གོས་ཕྱེད་པ་༩༠ སྟེ། །ལྟུང་བྱེད་འབའ་ཞིག་དགུ་བཅུའོ། །སོ་སོར་
བཤགས་པའི་སྡེ་ཚན་ནི། །སྐྱེ་བོའི་རྒྱུན་ལུགས་གྲོང་ལམ་དུ། །དགེ་སློང་མ་ལས་ཟས་
ལེན་༡ དང༌། །བསྐོ་བཤམ་ལོག་བྱེད་དགེ་སློང་མ། །མ་བཟློག་གྲོང་དེར་ཟས་ཟ་༢ དང་།
དགེ་འདུན་རྣམས་ཀྱིས་ཐུགས་བརྩེ་བས། །བསྡམས་པའི་ཁྱིམ་ལས་ཟས་ལེན་༣ དང༌།
འཇིགས་བཅས་མ་བསལ་ཁྱིམ་པ་ལས། ། བླངས་ཏེ་འཇིགས་སར་ཟ་བ་༤ སྟེ། །སོ་སོར་
བཤགས་པ་བཞི་དག་གོ །བསླབ་བྱ་ཉེས་བྱས་སྡེ་ཚན་ནི། །མཐང་གོས་ཟླུམ་པོར་མ་བགོས་
༡ དང་། །བརྩེངས་༢ དང་འཇོལ་༣ དང་ནར་བ་༤ དང༌། །ལྟབས་༥ དང་ཕུར་༦
དང་འཕྱང་བ་༧ དང༌། །སྟོད་གཡོགས་ཟླུམ་པོར་མ་བགོས་༨ དང༌། །ཧ་ཅང་བརྩེངས་
༩ དང་འཇོལ་བ་༡༠ དང་། །ཁྱིམ་པའི་ཁྱིམ་དུ་འགྲོ་བའི་ཚེ། །ལུས་ངག་ལེགས་པར་
མ་བསྡམས་༡༡ དང༌། །ཆོས་གོས་ཚུལ་བཞིན་མ་བགོས་༡༢ དང༌། །ཅ་ཅོ་༡༣ དང་ནི་
གཡེར་ལྟ་༡༤ དང༌། །འདོམ་གང་ལས་ལྷག་ལྟ་བ་འམ། །འདོམ་གང་ཙམ་དུའང་མི་ལྟ་
༡༥ དང༌། །རས་ལ་སོགས་པས་མགོ་གཡོགས་༡༦ དང༌། །འདོམས་ནི་སྣང་བར་གོས་
བརྗེས་༡༧ དང༌། །ཕྲག་པ་གཉིས་ཀར་གོས་གཟར་༡༨ དང་། །ལག་གཉིས་གཉའ་གོང་
བསྣོལ་བ་༡༩ དང༌། །ལག་གཉིས་ལྟག་པར་བསྣོལ་བ་༢༠ དང༌། །མཆོང་བ་༢༡ དང་
ནི་བརྐྱང་བསྐུམ་༢༢ དང༌། །ཙོག་པུས་འགྲོ་༢༣ དང་བྲང་འགྲོ་༢༤ དང་། །གྲུ་མོ་
བརྒྱངས་ཏེ་འགྲོ་བ་༢༥ དང་། །ལུས་ནི་གཅུ་ཞིང་འགྲོ་བ་༢༦ དང༌། །ལག་པ་དབྱུག་



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 155
ཅིང་འགྲོ་བ་༢༧ དང་། །མགོ་བོ་བསྒྱུར་ཞིང་འགྲོ་བ་༢༨ དང་། །ཕྲག་པ་སྤྲད་དེ་འགྲོ་
༢༩ དང༌། །ལག་པ་སྦྲེལ་ཏེ་འགྲོ་བ་༣༠ དང༌། །ཁྱིམ་པས་མ་བསྒོས་སྟན་འདུག་༣༡
དང༌། །མ་བརྟགས་འདུག་༣༢ དང་ལྕིད་ཕབ་༣༣ དང༌། །རྐང་པ་བསྣོལ་༣༤ དང༌
བརླ་བསྣོལ་༣༥ དང༌། །ལོང་སྟེང་ལོང་བུ་བཞག་པ་༣༦ དང༌། །ཁྲི་འོག་རྐང་པ་དགུག་
པ་༣༧ དང༌། ། རྐང་པ་སོ་སོར་བརྐྱངས་པ་༣༨ དང༌། །འདོམས་ནི་སྣང་བར་འདུག་པ་
༣༩ དང༌། །ཟས་ནི་ལེགས་པར་མ་བླངས་༤༠ དང༌། །ཁ་ད་ཆད་དུ་བླངས་པ་༤༡ དང་།
འབྲས་ཆན་དང་ནི་ཚོད་མ་དང་། །མཉམ་པོ་ཉིད་དུ་བླངས་པ་༤༢ དང་། །ཐར་ཆགས་
སུ་ནི་མ་བླངས་༤༣ དང་། །ཡིད་མ་གཏད་པར་བླངས་པ་༤༤ དང་། །བཟའ་བ་དང་ནི་
བཅའ་བ་རྣམས། །མ་འོངས་ལྷུང་བཟེད་བཟེད་པ་༤༥ དང་། །འབྲས་ཆན་ཚོད་མ་ཅི་
རིགས་པ། །ལྷག་འདོད་ཕན་ཚུན་འགེབས་པ་༤༦ དང་། །ཟས་སྟེང་ལྷུང་བཟེད་བཟེད་
པ་༤༧ དང་། །ཁ་ཟས་ཚུལ་མཐུན་མ་ཟོས་༤༨ དང་། །ཁམ་ནི་ཧ་ཅང་ཆུང་བ་༤༩
དང་། །ཁམ་ནི་ཤིན་ཏུ་ཆེ་བ་༥༠ དང་། །ཁམ་ནི་རན་པར་མ་ཟས་༥༡ དང་། །ཟས་མ་
འོངས་བར་ཁ་གདངས་༥༢ དང་། །ཁ་ནི་བཀང་སྟེ་སྨྲ་བ་༥༣ དང༌། །ཙུག་ཙུག་དང་
༥༤ དང་ནི་ཅག་ཅག་༥༥ དང༌། །ཧུ་ཧུ་༥༦ དང་ནི་ཕུ་ཕུ་༥༧ དང༌། །ལྕེ་ཕྱིར་ཕྱུང་སྟེ་
ཟ་བ་༥༨ དང་། །འབྲུ་ནས་རེ་རེར་ཟ་བ་༥༩ དང༌། །ཁ་ཟས་ལ་ནི་འཕྱ་བ་༦༠ དང༌།
མཁུར་བ་གཡས་གཡོན་སྤོ་བ་༦༡ དང་། ། རྐན་སྒྲ་གཏོག་པར་བྱེད་པ་༦༢ དང༌། །ཁམ་
འཕྲོ་བཅད་ནས་ཟ་བ་༦༣ དང༌། །ལག་པ་བལྡག་པར་བྱེད་པ་༦༤ དང༌། །ལྷུང་བཟེད་
སོར་མོས་འབྱོག་པ་༦༥ དང༌། །ལག་པར་ཟས་གོས་སྤྲུག་པ་༦༦ དང༌། །ཟས་བཅས་
ལྷུང་བཟེད་སྐྱོམ་པ་༦༧ དང་། །ཟས་ལ་མཆོད་རྟེན་གཟུགས་བྱས་ཏེ། །གཞོམ་པར་
བྱེད་ཅིང་ཟ་བ་༦༨ དང༌། །གཞན་གྱི་ལྷུང་བཟེད་ལ་འཕྱ་༦༩ དང༌། །ལག་པ་ཟས་ཀྱིས་
གོས་པ་ཡིས། །ཆུ་སྣོད་དག་ལ་རེག་པ་༧༠ དང༌། །འབགས་ཆུས་དགེ་སློང་ལ་འཐོར་



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 156 པ་
༧༡ དང༌། །ཁྱིམ་བདག་དག་ལ་མ་དྲིས་པར། །འབགས་ཆུ་ཅི་བདེར་འདོར་བ་༧༢ དང༌།
ཟས་ལྷག་ལྷུང་བཟེད་ནང་ལྡུགས་༧༣ དང་། །ལྷུང་བཟེད་གཞི་མེད་འཇོག་པ་༧༤ དང༌།
ལྷུང་བཟེད་གད་ཁར་འཇོག་པ་༧༥ དང༌། །ལྷུང་བཟེད་གཡང་སར་འཇོག་པ་༧༦ དང་།
ལྷུང་བཟེད་དཀན་བཟར་འཇོག་པ་༧༧ དང༌། །འགྲེང་སྟེ་ལྷུང་བཟེད་བཀྲུ་བ་༧༨ དང༌།
ལྷུང་བཟེད་གད་ཁར་བཀྲུ་བ་༧༩ དང༌། །ལྷུང་བཟེད་གཡང་སར་བཀྲུ་བ་༨༠ དང༌། །ལྷུང་
བཟེད་དཀན་གཟར་བཀྲུ་བ་༨༡ དང༌། །ལྷུང་བཟེད་ཀྱིས་ནི་འབབ་ཆུའི་རྒྱུན། །བཟློག་
སྟེ་ཆུ་ནི་གཅུ་བ་༨༢ དང་། །ཉན་པ་པོ་ནི་འདུག་པ་ལ། །འགྲེང་སྟེ་ཆོས་ནི་འཆད་པ་༨༣
དང་། །ཉལ་ལ་འདུག་སྟེ་འཆད་པ་༨༤ དང༌། །ཉན་པོ་བསྟན་ནི་མཐོན་པོ་འམ། །བཟང་
པོ་དག་ལ་འདུག་པ་ལ། །སྟན་ནི་དམའ་བ་འམ་ངན་པ་ལ། །འདུག་སྟེ་ཆོས་ནི་འཆད་པ་
༨༥ དང་། །ཉན་པོ་མདུན་ནས་འགྲོ་བ་ལ། །ཕྱི་ནས་འགྲོ་ཞིང་ཆོས་འཆད་༨༦ དང་།
ཉན་པོ་ལམ་ནས་འགྲོ་བ་ལ། །ལམ་གྱི་འགྲམ་ནས་ཆོས་འཆད་༨༧ དང༌། །མགོ་གཡོགས་
པ་ལ་ཆོས་འཆད་༨༨ དང༌། །གོས་ནི་བརྗེས་ཏེ་འདུག་པ་༨༩ དང་། །ཕྲག་པ་གཉིས་
ཀར་གོས་གཟར་༩༠ དང༌། །ལག་གཉིས་གཉའ་བར་བསྣོལ་བ་༩༡ དང༌། །ལག་གཉིས་
ལྟག་པར་བསྣོལ་བ་༩༢ དང༌། །དོ་ཀེར་ཅན་༩༣ དང་ཞྭ་གྱོན་༩༤ དང༌། །མགོ་ལ་
ཅོད་པན་བཅིངས་པ་༩༥ དང་། །ཕྲེང་བ་བཅིངས་༩༦ དང་ཐོད་དཀྲིས་༩༧ དང་།
གླང་པོ་ཆེ་ལ་ཞོན་པ་༩༨ དང༌། །རྟ་ལ་ཞོན་ཞིང་ཉན་པ་༩༩ དང༌། །ཁྱོགས་ཀྱི་ནང་ན་
འདུག་པ་༡༠༠ དང་། །བཞོན་པའི་སྟེང་ན་འདུག་པ་༡༠༡ དང༌། །མཆིལ་ལྷམ་གྱོན་ཏེ་
འདུག་པ་༡༠༢ དང་། །ལག་ན་འཁར་བ་ཐོགས་པ་༡༠༣ དང༌། །ལག་ན་གདུགས་ནི་
ཐོགས་པ་༡༠༤ དང་། །ལག་ན་མཚོན་ཆ་ཐོགས་པ་༡༠༥ དང༌། །ལག་ན་རལ་གྲི་
ཐོགས་པ་༡༠༦ དང༌། །ལག་ན་དགྲ་ཆ་ཐོགས་པ་༡༠༧ དང༌། །གོ་ཆ་གྱོན་ཞིང་ཉན་པོ་
༡༠༨ དང༌། །དེ་དག་རྣམས་ལ་ཆོས་བཤད་དང༌། །འགྲེང་སྟེ་བཤང་གཅི་བྱེད་པ་༡༠༩



དེ་
ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 157 །
དང་། །བཤང་གཅི་མཆིལ་སྣབས་སྐྱགས་པ་སོགས། །ཆུ་ཡི་ནང་དུ་འདོར་བ་ ༡༡༠
དང་། ། རྩྭ་སྔོན་སྐྱེས་པའི་ས་དག་ཏུ། །བཤང་གཅི་ལ་སོགས་འདོར་བ་༡༡༡ དང༌། །དགོས་
མེད་འདོམ་གང་ལས་མཐོ་བའི། །ཤིང་ལ་འཛེག་པར་བྱེད་པ་༡༡༢ སྟེ། །ཉེས་བྱས་བརྒྱ་
དང་བཅུ་གཉིས་སོ། །དེ་ལྟར་བསླབ་པའི་མི་མཐུན་ཕྱོགས། །ཐམས་ཅད་ལེགས་པར་
ཤེས་བྱས་ནས། །བག་ཡོད་པ་དང་གུས་པ་དང༌། །ངོ་ཚ་ཤེས་དང་ཁྲེལ་ཡོད་དང༌། །དྲན་
དང་ཤེས་བཞིན་བསྟེན་པ་དང་། །དོན་ཉུང་བ་དང་བྱ་བ་ཉུང༌། །རྩེ་གཅིག་དབེན་པ་བསྟེན་
པ་ཡིས། །སྲོག་བཞིན་གཅེས་པར་བསྲུང་བར་བྱ། །གལ་ཏེ་བརྒྱ་ལ་ལྟུང་བ་ཡིས། །གོས་
ན་དུག་སྦྲུལ་པང་ལྷུང་བཞིན། །མྱུར་བ་མྱུར་བར་མཐོལ་ཞིང་བཤགས། །ཕམ་པ་བཞི་
པོ་བྱུང་ན་ནི། །ཏ་ལའི་རྩེ་མོ་བཅད་པ་ལྟར། །སྡོམ་པ་གཏན་ནས་གཏོང་བར་འགྱུར། །ཕམ་
ལྷག་སྐབས་ཀྱི་སྦོམ་པོ་ནི། །དགེ་སློང་ཀུན་གྱི་མདུན་བཤགས་ཤིང་། །མེད་ན་བཞི་ཡན་
བཙལ་ལ་བཤགས། །ལྷག་མའི་དངོས་གཞིའི་ཕྱིར་བཅོས་ནི། །ཞག་གྲངས་དུ་བཅབས་
སྤོ་བ་སྤྱད། །དེ་ནས་མགུ་བ་ཞག་དྲུག་སྤྱད། །དེ་རྗེས་ས་དེར་གནས་པ་ཡི། །དགེ་སློང་
ཐམས་ཅད་འདུ་དགོས་ཤིང༌། །མ་མཐའ་དགེ་སློང་ཉི་ཤུ་ལ། །གསོལ་བཞིའི་ལས་བྱས་
བཤགས་པར་བྱ། །སྤང་ལྟུང་བྱུང་བའི་དུས་དེ་ནས། །རྙེད་པའི་དངོས་པོ་ཁྲུ་གང་དང་།
ཁ་གང་ཡན་དང་དེ་རི་བའི། །དངོས་པོ་ཐམས་ཅད་སྤང་ལྟུང་གིས། །མ་གོས་པ་ཡི་དགེ་
སློང་ལ། །ཞག་གཅིག་ཏུ་ནི་སྤང་བྱས་ཏེ། །ལྟུང་བའི་མིང་རིགས་བརྗོད་ནས་ནི། །བཤགས་
པ་ལན་གསུམ་སྙིང་ནས་བྱ། །དེ་མ་ཐག་ཏུ་ཡོ་བྱད་རྣམས། །ལུང་ལས་གསུངས་བཞིན་
བྱིན་རླབས་བྱ། །སོ་སོར་བཤགས་པ་བཞི་པོ་ནི། །ཉེས་པ་ཟློག་པ་སྔོན་བཏང་ནས། །བཤགས་
ཚུལ་འདུལ་བ་བཞིན་དུ་བྱ། །གཞན་མ་རྫུན་དང་སྐྱོན་བརྗོད་དང་། །ཕྱི་དྲོའི་ཁ་ཟས་ལ་
སོགས་པ། །ཉེས་པ་དེ་དང་དེ་དག་རྣམས། །སྔར་བྱས་ལས་ལ་འགྱོད་སེམས་དང༌། །ཕྱིན་
ཆད་མི་བྱེད་སྡོམ་སེམས་ཀྱིས། །ལྟུང་བ་དེ་ཡིས་མ་གོས་པའི། །དགེ་སློང་རྣམ་དག་དྲུང་



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 158
འདུག་སྟེ། །ལྟུང་བའི་མིང་རིགས་བརྗོད་ནས་ནི། །བཤགས་པ་ལན་གསུམ་སྙིང་ནས་བྱ།
བཅབས་པའི་ཉེས་པ་སྔར་བཤགས་ཏེ། །རྗེས་སུ་དངོས་གཞི་བཤགས་པར་བྱ། །ཁོང་
པར་དུག་ནི་སོང་བ་ལྟར། །སྔར་བྱས་པ་ལ་འགྱོད་སེམས་དང༌། །ཕྱིན་ཆད་སྡོམ་པས་
བཤགས་བྱ་ཡི། །གཞན་དུ་ལྟུང་བ་མི་འདག་པའི། །སྟེང་དུ་རྫུན་གྱི་ཉེས་པར་འགྱུར། །གང་
ཞིག་བསླབ་པ་མི་སྲུང་བ། །དེ་ནི་སངས་རྒྱས་ཀུན་གྱིས་སྨད། །ལྷ་རྣམས་འདི་ནི་ཆོམ་
རྐུན་ཞེས། །སྨོད་ཅིང་རང་གི་གྲོགས་ཀྱིས་གཤེ། །བདག་ཉིད་ཀྱིས་ཀྱང་སྨོད་པར་འགྱུར།
ཆོས་ཉིད་ཀྱིས་ཀྱང་སྨད་པར་འོས། །གྲགས་པ་ངན་པས་ཕྱོགས་ཀུན་ཁྱབ། །དམ་ཆོས་
ཐོས་པར་མི་འགྱུར་ལ། །ཐོས་པའང་མྱུར་དུ་བརྗེད་པར་འགྱུར། །ས་ལམ་རྟོགས་པའང་
ཡོངས་མི་སྐྱེ། །འགྱོད་བཞིན་འཆི་ཞིང་ངན་འགྲོར་འགྲོ །རྨི་ལམ་གདུག་པ་མཐོང་འགྱུར་
ཞིང༌། །སྡུག་སྔལ་ལྡན་པར་སད་པར་འགྱུར། །ལྷ་རྣམས་སྲུང་བར་མི་འགྱུར་ཞིང་། །དམ་
པ་རྣམས་ཀྱི་དྲུང་འདུག་ཚེ། །འཇིགས་ཤིང་གནོད་ལ་བག་འཁུམས་བཅས། །མི་དང་མི་
མིན་གླགས་ལྟ་བས། །མྱུར་དུ་གནོད་པ་བྱ་ནུས་ཤིང༌། །ལོངས་སྤྱོད་ཚེགས་མེད་རྙེད་མི་
ནུས། །གང་བསམས་སྨོན་པའང་ཡོངས་མི་འགྲུབ། །རྣམ་དག་ཚུལ་ཁྲིམས་སྲུང་བ་ལ།
སངས་རྒྱས་རྣམས་ཀྱིས་བསྟོད་པ་ནས། །སྨོན་ལམ་ཐམས་ཅད་འགྲུབ་པའི་བར། །སྔར་
བཤད་པ་ལས་གོ་ལྡོག་སྟེ། །རིམ་པ་བཞིན་དུ་སྦྱར་བར་བྱ། །བསླབ་པ་ཡོངས་སུ་སྦྱོང་བ་
ནི། །གསོ་སྦྱོང་དབྱར་གནས་དགག་དབྱེ་སྟེ། །གཞི་གསུམ་སྒོ་ནས་རང་རྒྱུད་སྦྱོང་། །བདེ་
བར་གནས་པའི་རྐྱེན་བསྟེན་པ། །ཟས་གོས་གནས་མལ་སྨན་རྣམས་ལ། །འདོད་ཞེན་ཆེན་
པོས་འཚོལ་བ་དང་། །ཧ་ཅང་ཆོག་མི་ཤེས་པ་སྤང་། །དགེ་བའི་སྦྱོར་བ་ལྷུར་ལེན་ཚེ། །སེར་
སྣས་ལོངས་སྤྱོད་མི་ནུས་པ། །ངལ་ཞིང་དུབ་པའི་མཐའ་ཡང་སྤང་། །མདོར་ན་མགོན་
པོ་ཀླུ་སྒྲུབ་ཀྱིས། །མངོན་མཐོ་ངེས་ལེགས་མ་ལུས་པའི། །རྩ་བ་ཚུལ་ཁྲིམས་ཡིན་པར་
གསུངས། །སྙིང་ནས་ཆོས་བཞིན་བྱེད་འདོད་པའི། །དགེ་སློང་རྣམས་ཀྱི་བསླབ་བྱའི་གནས།



ཡོངས་འཛིན་གྱི་གསུང་དགེ་སློང་བསླབ་བྱའི་སྡོམ་ཚིག 159
།
སྟོན་པའི་འདུལ་བ་ཐམས་ཅད་ཀྱི། །རྩ་བ་སོ་སོར་ཐར་པའི་མདོ། །རྣམ་འབྱེད་དང་ནི་
གཞི་བཅུ་བདུན། །ཕྲན་ཚེགས་དང་ནི་གཞུང་དམ་པ། །འདུལ་ལུང་ཀུན་གྱི་གནད་བསྡུས་
པ། །འདུལ་བའི་མདོ་དང་དེའི་རྒྱས་འགྲེལ། །འཇམ་མགོན་བླ་མ་ཡབ་སྲས་ཀྱི། །ལེགས་
བཤད་མན་ངག་ཚོགས་རྣམས་ལ། །མཁས་པ་བསྟེན་ནས་ཚུལ་བཞིན་སྦྱང་། །ཐུབ་པའི་
བསྟན་ལ་ཞུགས་རྣམས་ཀྱིས། །རང་གི་ནོར་བུ་ཡོངས་དོར་ནས། །མཆིང་བུའི་གོར་མ་
གཟུགས་ལེགས་དག །ལེན་པའི་དལ་བ་དོར་བྱོས་ལ། །ཚུལ་ཁྲིམས་ནོར་བུ་རིན་ཆེན་
ལ། །གཅེས་སྤྲས་བྱི་དོར་གྱིས་ཤིག་ཅེས། །ཀུན་ལ་བདག་གིས་ཕན་པར་སྨྲས། །འདིར་
འབད་དགེ་བའི་མཐུ་སྟོབས་ཀྱིས། །བདག་དང་འགྲོ་བ་མ་ལུས་པ། །ཚུལ་ཁྲིམས་གྲུ་ཆེན་
ལ་བརྟེན་ནས། །རྣམ་གྲོལ་གླིང་དུ་ཕྱིན་གྱུར་ཅིག །དེ་ལྟར་དགེ་སློང་གི་བསླབ་ཁྲིམས་
སྲུང་ཚུལ་ལ་སྲུང་ཐབས་ཡན་ལག་ལྔ་དང་། །ཁྱད་པར་ཁྲིམས་ཉིས་བརྒྱ་ལྔ་བཅུ་རྩ་གསུམ་
ལ་ཉིན་རེ་བཞིན་བསྔོ་བགྲང་བྱ་བ་ལ་གཟུང་སླ་བའི་ཕྱིར་ངོ་བོ་ངོས་འཛིན་ཙམ་བཀོད་པ་ཡིན་
གྱི། །སོ་སོའི་གླེང་གཞི་དང་ཡན་ལག་ཚང་མ་ཆང་གི་ཁྱད་པར་སོགས་ཞིབ་པར་ལུང་འགྲེལ་
པ་དང་བཅས་པ་ལས་ཁོང་དུ་ཆུད་པར་བྱའོ། །ཞེས་དགེ་སློང་གི་བསླབ་བྱའི་སྡོམ་ཚིག་མ་
དོར་བསྡུས་སུ་བཀོད་པ་འདུལ་བའི་སྙིང་པོ་ཞེས་བྱ་བ་འདི་ནི། །དགེ་སློང་ཡེ་ཤེས་དཔ
ལ་ལྡན་གྱིས་ཁྲིམས་ཉིས་བརྒྱ་ལྔ་བཅུ་རྩ་གསུམ་གྱི་ངོས་འཛིན་གསལ་ཞིང་གོ་བདེ་བ་ཡི་གེ་
ཉུང་ངུར་བྱས་པ་འདི་ལྟ་བུ་ཞིག་དགོས་ཞེས་ཡང་དང་ཡང་དུ་བསྐུལ་ཞིང་། ཉེ་ཆར་ཆོས་
གྲྭ་ཆེན་པོ་བཀྲ་ཤིས་ལྷུན་པོ་དཔལ་གྱི་སྡེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་
གླིང་དུ་འདུལ་བའི་བསླབ་བྱ་རྒྱས་པར་བཤད་པའི་ཚེ་དོན་གཉེར་ཅན་མང་པོར་ཕན་དུ་རེ་
བའི་བསམ་པས་འདུལ་བ་འཛིན་པ་དགེ་སློང་ཡེ་ཤེས་རྒྱལ་མཚན་གྱིས་སྦྱར་བའོ།། འདིས་
ཀྱང་ཐུབ་པའི་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་དུ་གྱུར་ཅིག། །། །
པ



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 160 ་ ་
༄༅། །འདུལ་བའི་གླེང་འབུམ་ཆེན་མོ་ལས་བྱུང་པའི་མིང་བརྡ་གོ་
དཀའ་བ་རྣམས་བཤད་པ་བློ་ལྡན་དགའ་སྐྱེད་ཅེས་
བྱ་བ་བཞུགས་སོ།། །།
༧ཨ་ཀྱཱ་ཡོངས་འཛིན་བློ་བཟང་དོན་གྲུབ།
༄༅། །རྨད་བྱུང་ཐུགས་རྗེ་ཆེན་པོ་ཡིས། །འགྲོ་ལ་གཅིག་ཏུ་ཕན་དགོངས་མཛད། །བསླུ་
བ་མེད་པའི་སྐྱབས་གཅིག་པུ། །ཐམས་ཅད་མཁྱེན་ལ་ཕྱག་འཚལ་ནས། །རྣམ་དཔྱོད་
དོན་གཉེར་ལྡན་པ་ཡི། །བཤེས་གཉེན་དམ་པས་བསྐུལ་བ་དང་། ། སྐལ་མཉམ་དག་ལའང་
ཕན་ཕྱིར་དུ། །བརྡ་དོན་འགའ་ཞིག་བྲི་བར་བྱ། །དེ་ཡང་འཕགས་མཆོག་ཕྱག་ན་པདྨ་
པཎ་ཆེན་དགེ་འདུན་གྲུབ་ཀྱིས་མཛད་པའི་འདུལ་བའི་གླེང་འབུམ་ཆེན་པོ་ནི། །བུ་སྟོན་ཐམས་
ཅད་མཁྱེན་པ་དང་། རྗེ་འདུལ་འཛིན་རིན་པོ་ཆེ་སོགས་ཀྱི་གླེང་འབུམ་ལས་ཁ་གསལ་ཞིང་།
བརྗོད་དོན་ཚང་བ། ཚིག་ཟུར་ཐོན་པ་སོགས་ཁྱད་པར་དུ་འཕགས་པས་དར་རྒྱས་ཆེ་ཞིང་
ཐོས་བསམ་བྱེད་པ་མང་བར་སྣང་ལ། དེས་ན་ཇི་སྐད་དུ། གང་ཞིག་ཚིག་ལ་ཐེ་ཚོམ་ཟ་
གྱུར་པ། །དེ་ཡི་དོན་ནི་ཇི་ལྟར་རྟོགས་པར་འགྱུར། །ཞེས་གསུངས་པ་ལྟར། ཚིག་མ་གོ་
བར་དོན་རྟོགས་ཐབས་མེད་པས་འདིར་བརྡ་རྙིང་སོགས་གོ་དཀའ་བ་རགས་རིམ་ཞིག་དགྲོལ་
བར་བྱའོ། །དེ་ལ་ཐོག་མར་སྡོམ་པ་མ་ཐོབ་པ་ཐོབ་པར་བྱེད་པའི་ཐབས་ལས། ལྔ་སྡེའི་
གླེང་གཞི་སྐབས་ནི། ཤཱཀྱ་ཞེས་པ་ནི། བསྒྱུར་ན་ནུས་པའམ་ཡོད་པའི་རྒྱུད་ཅེས་པ་ཡིན་
ཏེ། གཏམ་རྒྱུད་ནི་འོག་ཏུ་འབྱུང་ངོ༌། །འཆི་མེད་མཛོད་ཀྱི་འགྲེལ་པ་འདོད་འཇོ་ལས།
ཤཱཀ་ཞེས་བྱ་བའི་ཤིང་གི་དྲུང་དུ་གནས་བཅས་ཏེ་དྲང་སྲོང་སེར་སྐྱའི་སློབ་མར་གྱུར་པས་
ན་ཤཱཀྱ་ཞེས་གྲགས་ཟེར་རོ། །ཆུ་བོ་ནི་རཉྫ་ན་ནི། ཕལ་སྐད་དུ་ཕལ་ཀུ་ཞེས་གྲགས་ཏེ།
འདི་མ་ག་དྷའི་ལྷོ་ནུབ་ཕྱོགས་སུ་ཡོད་པར་བཤད་དོ། །གོ་ཏ་མ་ནི་བླ་མའི་རིགས་ཞེས་པ་
སྟེ། སྲང་སྲོང་གོ་ཏ་མ་ཞེས་པའི་རིགས་ཀྱི་མིང་ངོ་། །ཝ་ར་ཎཱ་སི་ནི། ཝ་ར་ཎ་ཕུབ་དང༌།།



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 161་་་་
ཨ་སི་རལ་གྲིའི་མིང་ལ་འཇུག་པས། འགའ་ཞིག་ཕུབ་རལ་ཅན་དང་། ལ་ལས་ཝ་ར་ཎ་
ཤི་རི་ཥ་སྟེ་སྤྲེའུ་མགོ་དང༌། ཡང་ཝ་ར་ཁོར་མོའམ་ཁོར་ཡུག་དང༌། ནཱ་ས་འཇིག་པའམ་
སེལ་བ་ཡིན་པས་ཁོར་མོ་འཇིག་ཅེས་བསྒྱུར་ཀྱང་། འདི་ཆུ་བོ་ཝ་ར་ཎ་དང་ཆུ་བོ་མ་སི་
ཞེས་བྱ་བ་གཉིས་ཀྱི་བར་གྱི་ལུང་པ་ཡིན་པས་ཆུ་བོའི་མིང་གིས་ཝ་ར་ཎཱ་སིར་བཏགས་པར་
བཤད་དེ། པཎ་ཆེན་ཚུལ་ཁྲིམས་བསྐྱངས་ཀྱིས་ལུང་ཕྲན་ཚེགས་ཀྱི་འགྲེལ་པར། ཝ་ར་
ཎཱ་སི་ཞེས་བྱ་བ་ནི་ཆུ་བོ་ཝ་ར་ཎཱ་སི་ཞེས་བྱ་སྟེ། ཞེས་གསུངས་སོ། །འདི་མ་ག་དྷའི་ནུབ་
ན་ཡོད་ཅིང༌། དེ་ཉིད་ཀྱི་གྲོང་ཁྱེར་ནི་གྲོང་ཁྱེར་ཆེན་པོ་དྲུག་གི་ནང་ཚན་ཡིན་ཏེ། དེང་
སང་གྲོང་ཁྱེར་གྱི་མིང་ལ་ཀཱ་ཤི་ཀ་སྟེ་གསལ་ལྡན་ཟེར་རོ། །བ་མཆོག་སྟོང་གི་འོ་མ་ལན་
བཅུ་དྲུག་ཏུ་ཉིང་ཁུར་བྱ་ཚུལ་ནི། བ་མཆོག་སྟོང་བཞོས་ནས་འོ་མ་སྟོང་དེ་ཉིད་ལ་བླུད།
ཡང་དེ་བཞོས་ནས་བ་མཆོག་ལྔ་བརྒྱ་ལ་བླུད། ལྔ་བརྒྱ་བཞོས་ནས་ཡང་ལྔ་བརྒྱ་ལ་བླུད་ཅིང་།
ཚུལ་དེ་ལྟར་ཉིས་བརྒྱ་ལྔ་བཅུ་དང་། བརྒྱ་ཉེར་ལྔ་དང༌། དྲུག་ཅུ་རྩ་གསུམ་དང༌། སོ་
གཉིས་དང་། བཅུ་དྲུག་དང་། བརྒྱད་ཀྱི་བར་དུ་བགྱིས་ཏེ། དེ་ནས་བ་མཆོག་བརྒྱད་པོ་
བཞོས་པའི་འོ་མ་བསྐོལ་བ་ལ། སློབ་དཔོན་དགེ་ལེགས་བཤེས་གཉེན་གྱིས་ལུང་གཞིའི་འགྲེལ་
པར་བཤད་དོ། །སྟན་བསྟབ་པར་མི་བྱ་ཞེས་པའི་བསྟབ་པ་ནི། དབུལ་བའམ་སྦྱིན་པ་ཞེས་
པའི་བརྡ་རྙིང་ཡིན་པས། སྟན་དབུལ་བར་མི་བྱ་ཞེས་པའམ་དོན་ལ་གདན་གདིང་བར་མི་
བྱ་ཞེས་པའོ། །སྤྱིར་བྱ་བྱེད་ལས་གསུམ་གྱི་ཁྱད་པར་ལས། སྟོབ་པ་ནི་སྟོབ་པ་པོ་དང་།
སྟོབ་བྱེད་ལ་འཇུག་པ་སྟེ་བྱེད་པའི་ཚིག་དང་། བསྟབ་པ་ནི་བསྟབ་བྱ་དང༌། བསྟབ་པར་
བྱ་ཞེས་པའི་ལས་དང་བྱ་བའི་ཚིག་དང་། བསྟབས་པ་ནི་བསྟབས་ཟིན་པའི་འདས་ཚིག་དང༌།
དེ་དག་གི་ཟླས་དྲངས་པའི་སྟོབས་པ་ནི་སྟོབས་ཤིག་ཅེས་པའི་བསྐུལ་ཚིག་ཡིན་པས། དེས་
མཚོན་ནས་གང་དང་གང་ལ་བྱ་བྱེད་ལས་ཀྱི་ཚིག་གི་ཁྱད་པར་ཤེས་པ་ཤིན་ཏུ་གལ་ཆེ་སྟེ།
དེ་འདྲའི་ཁྱད་པར་ཕྱེད་པ་དཀོན་པར་སྣང་ངོ༌། །ཚུར་སྦྱིན་ནི་ཚུར་གཤེགས་སམ་ཚུར་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 162 །
ཤོག །འདོད་པ་བསོད་ཉམས་ཀྱི་མཐའ་ནི། འདོད་པ་ལ་ལྷག་པར་ལོངས་སྤྱོད་པའི་དོན་
ཡིན་པས་འཚོ་བ་ཧ་ཅང་བཟང་བ་དང་། ངལ་ཞིང་དུབ་པའི་མཐའ་ནི། ལྟོ་གོས་ཧ་ཅང་
ངན་པའི་ངལ་དུབ་ཀྱིས་ལུས་རྒུད་པར་བྱེད་པ་སྟེ། མཐའ་དེ་གཉིས་སྤངས་ཏེ་ལྟོ་གོས་གཉིས་
སོ་སོ་རན་པ་ཚོད་ཟིན་པ་དགོས་ཞེས་པའི་དོན་ནོ། །འབོགས་པ་ནི། སྦྱིན་པའམ་སྟེར་བ།
ཀོའུ་དིནྱ་ནི་བསྒྱུར་ན། ཐབས་ལྡན་མའི་བུ་ཞེས་པ་ཡིན་ཏེ། མའི་མིང་གིས་བཏགས་པའོ།
འཚལ་བ་ནི། ཤེས་པ་དང་། ཆོག་པ་དང་། འདོད་པ་དང་། དགོས་པ་དང་། བགྱི་བ་
སོགས་ལ་འཇུག་པ་ལས་སྐབས་འདིར་ཤེས་པའི་དོན་ནོ། །དགའ་འདུན་པ་ནི། དགའ་
སྤྲོ་ལ་ཚོགས་པའི་མིང་ཡིན། སྦྱིན་པ་འདྲུ་བ་ནི། འབྲུའི་ཤུན་པ་རྐོ་བ། ཆ་བ་ནི། འགྲོ་བ་
དང༌། ཆས་པ་ནི་སོང་བ། ཀ་ཤི་ནི་གསལ་ལྡན། གཞོལ་བ་ནི་བརྡ་རྙིང་དུ་འབབ་པ་ཞེས་
འབྱུང་ལ། འདི་བྱ་བ་དེ་ལ་སྦྱོར་བའི་རྣམ་པས་མངོན་དུ་ཕྱོགས་པའི་དོན་ཡིན། འཚལ་
མ་མི་འཚལ་ནི་ཟས་མི་ཟ། བས་མཐའ་ནི་ཟད་པའི་མཐའ་སྟེ། གྲོང་ཟད་པའི་ཐག་རིང་
པོའི་དོན་ནོ། །བས་པ་ནི་ཟད་པའམ་མཐའ་དག་པ་ཞེས་པའི་བརྡ་རྙིང་ངོ༌། །བྱོས་ཤིག་
ནི་གྱིས་ཤིག །ཀུན་པ་དང་བཀུམ་པ་ནི་ཤི་བའམ་བསད་པ། མཆི་བ་ནི་འོང་བའམ་འགྲོ་
བ། དོང་བ་ནི་སོང་བ། དེས་པ་ནི་དུལ་བ་དང་། རྒྱུད་འཇམ་པ་དང་། རང་བཞིན་བཟང་
བ་ལ་འཇུག །སྟ་གོན་ནི་སྦྱོར་བའམ་གྲབས་ཤོམ། བརྟུལ་ཞུགས་ཞེས་པའི་བརྟུལ་ནི། བསྡུས་
པའམ་འཇམ་པ་ཞེས་འབྱུང་སྟེ། འདིར་ནི་ཆ་ལུགས་སྣ་ཚོགས་པ་བསྡུས་ནས་ཆ་ལུགས་
གཅིག་ཏུ་ངེས་པ་ལ་ཞུགས་པའོ། །ཡིད་མ་བློང་བ་ནི། ཡིད་མ་མུག་པའམ་ཡི་མ་ཆད་
པ། གདོན་མི་ཟ་བ་ནི་ངེས་པ་དང་། ཐག་ཆོད་དང༌། ཐེ་མི་ཚོམ་ལ་འཇུག་གོ །འབྲོག་
དགོན་པ་ནི་གྲོང་ལས་འདོམ་ལྔ་བརྒྱས་ཐག་རིང་བ་ལ་དགོན་པ་དང་། དེ་ལས་ཀྱང་ཐག་
རིང་བའི་ས་ལ་འབྲོག་དགོན་པ་ཟེར། བཤེས་པའི་གཏམ་ནི་མཛའ་བའི་གཏམ་མམ་ཤ་ཚ་
བའི་གཏམ། འཇུག་པར་ཆས་པ་ནི་འཇུག་པར་བརྩམ་པ། དུབ་པ་ནི་ཐང་ཆད་པ། སྲིན་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 163་
བུ་ཀི་ཏ་ཀ་ནི་གྲོག་མ་ཡིན་ཏེ། མདོ་སྡེ་ལས་བརྒྱ་པར། གྲོག་མ་གཉིས་ཞེས་པའི་གླེང་གཞི་
ལས། སྐྱེས་རབས་འདིའི་སྐབས་གྲོག་མ་བརྒྱད་ཁྲི་ཞེས་བཤད་པ་དང་། བསྟོད་པ་བརྒྱ་
ལྔ་བཅུ་པའི་འགྲེལ་པ་ལས། སྐྱེས་རབས་འདི་དྲངས་པར་གྲོག་མ་ཞེས་འབྱུང་ངོ༌། །བླ་
ནི་བརྡ་རྙིང་སྟེ། རུང་བཟོད་ཆོག་ཅེས་པའི་དོན་ཡིན་པས་དཀའ་སླའི་སླ་མ་ཡིན་ནོ། །གོང་
དང་སྟེང་ཞེས་པ་ལའང་འཇུག་གོ །སྤྱགས་པ་ནི་བསྐྲད་པ་སྟེ་ཡུལ་ནས་བཏོན་པོའོ། །དེངས་
ལ་ནི་སོང་ལ་ཞེས་པའི་སྐུལ་ཚིག་གོ །གླགས་མ་རྙེད་པ་ནི། སྐབས་མ་རྙེད་པའམ་བར་
མཚམས་མ་རྙེད་པ་སྟེ། གནོད་པའི་སྐབས་མ་རྙེད་པའོ། །རྩྭ་ཐུན་དང༌། ཤིང་ཐུན་ནི།
རྩྭ་འཐུ་མཁན་དང་། ཤིང་འཐུ་མཁན། རྒྱལ་བ་དང་ཚེ་སྦེལ་བ་ནི། ཤིས་པ་བརྗོད་པ་སྟེ།
ཁྱེད་རྒྱལ་བར་གྱུར་ཅིག །ཚེ་རིང་བར་གྱུར་ཅིག །ཅེས་བརྗོད་པ་ལྟ་བུའོ། །ཁ་ཟས་
བསོད་པ་ནི་ཁ་ཟས་བཟང་པོ་དང་ཞིམ་པོ། མོད་ལ་བཀུམ་པ་ནི་གསར་དུའམ་འཕྲལ་དུ་
བསད་པའམ་ཤི་བའོ། ༈ །འོད་སྲུང་ཆེན་པོའི་གླེང་གཞིའི་སྐབས་ནི། ནྱ་གྲོ་དྷ་ནི། བསྒྱུར་
ན་མཆུ་ཞེང་གབ་པའམ་དཔང་མཉམ་ཞེས་པ་སྟེ། ཡལ་གའི་ཁྱོན་དང་དཔང་མཐོ་དམན་
ཚད་མཉམ་པའི་ཤིང་ཞིག་ཡིན། ཤིང་སཱ་ལ་ནི་སྐད་དོད་སོར་བཞག་སྟེ། མངོན་བརྗོད་
ཀྱི་བསྟན་བཅོས་ལས། སྤོས་དཀར་གྱི་ཤིང་དུ་བཤད་དེ། དེའི་ཐང་ཆུ་ནི་སྤོས་དཀར་ཡིན་
ཞེས་འབྱུང་། ཆོས་མངོན་པ་ལས། ཤིང་ས་ལ་དངོས་ནི། དཔང་དུ་དཔག་ཚད་བདུན་
ནས་བཅུ་གསུམ་པའི་བར་ཅི་རིགས་ཡོད་པ། ཡལ་གའི་རྒྱ་ཁྱོན་ནམ་མཁར་ཁྱབ་པ་ལྟ་བུ་
ཤིན་ཏུ་རྒྱ་ཆེ་བ་ཞིག་མཚོ་མ་དྲོས་པ་དང་ཉེ་བ་ན་ཡོད་པར་གསུངས་སོ། ། རྨོན་དོར་ནི་ཞིང་
རྨོ་བའི་གླང་སོགས་གཉའ་ཤིང་གིས་སྦྲེལ་བ་ཆ་རེ་ལ་རྨོན་དོར་དང༌། རྨོན་པ་ཟེར། ནས་
རྫོང་ནི་ནས་འབྲུ་བླུག་པའི་བང་བའམ་སྣོད་དེ། འདམ་བུ་དང་སྨྱུག་མའི་ཚལ་བ་སོགས་ཀྱིས་
གླས་པའི་འབྲུ་བླུག་པའི་སྣོད་ལ་རྫོང་ངམ་སྦྱང་ཟེར་རོ། །ལྷ་དང་འཇུག་ངོགས་བསྟེན་པ་
ནི། ལྷ་མཆོད་པ་དང་། འཇུག་ངོགས་ནི་ཆུ་བོའི་འགྲམ་ལ་བཤད་པས། སྐབས་འདིར་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 164
ཁྲུས་དང་གཙང་སྦྲ་ལ་འབད་ཅེས་པ་ཡིན་སྙམ་མོ། །གཡུར་ཟ་བ་ནི་ལེགས་པར་སྨིན་པའམ་
ལོ་འབྲས་རྒྱས་པ། པུ་ཤེལ་ཙི་ནི་དྲེས་མའི་རྩ་བ་ཡིན་པར་སོ་ཐར་གྱི་མདོའི་འགྲེལ་པར་
བཤད་ཅིང་། བི་ར་ཎའི་རྩ་བ་ཞེས་ལུང་རྣམ་འབྱེད་ལས་གསུངས་ལ། བི་ར་ཎའམ་དྲེས་
མ་ལ་ཚོམས་ཀྱི་འགྲེལ་པར་བཤད་དོ། །ཡང་སྨན་གཞུང་ལས། ཆུ་ཆེན་གྱི་འགྲམ་དུ་སྐྱེས་
པའི་འཇག་མ་རྩེ་མོ་གསུམ་བཞི་ལྔ་དྲུག་ཙམ་ཅི་རིགས་ཡོད་པ་རྩ་བ་ག་བུར་གྱི་དྲི་མནམ་པས་
རྩྭ་ག་བུར་དང་ཨུ་ཤི་རའང་ཟེར་བ་ཞིག་ལ་བཤད་དོ། །འདོང་བ་ནི་འགྲོ་བ། བསྐོན་པ་
ནི་གོན་དུ་བཅུག་པ། ཀོའུ་ཤི་ཀ་ནི་མཁས་པ་སོགས་དོན་མང་པོར་འཇུག་ཀྱང་འདིར་བརྒྱ་
བྱིན་གྱི་མིང་ངོ༌། །མཆིས་བྲང་ནི་ཆུང་མ། བརྟེན་པ་ནི་བརྩོན་པ། དཀོར་ནི་ནོར་གྱི་སྤྱི་
མིང་། ཕག་ཏུ་ནི་ལྐོག་ཏུ། འཇུག་ངོགས་སུ་ཉེ་རེག་ནི། ཆུ་བོའི་འགྲམ་དུ་ཁྲུས་བྱེད་པ་
སྟེ། ཉེ་རེག་ནི་ཁྲུས་ཀྱི་མིང་ངོ༌། །ལོ་མའི་ཕུར་མ་ནི་ཤིང་ལོའི་ཐུམ་པོ་སྟེ། རྒྱ་གར་པ་
རྣམས་ཤིང་ཏ་ལའི་ལོ་མར་འབྲས་ཆན་སོགས་བླངས་ནས་ཟ་ཟེར་རོ། །བརྟན་པ་དང་སྤུངས་
ཆེར་གྱིས་ཤིག་ནི། དམ་བཅའ་བརྟན་པ་དང་བརྩོན་པ་ཆེར་གྱིས་ཤིག་ཅེས་པ་སྟེ། སྤུངས་
ནི་སྟོབས་དང་བརྩོན་པའི་བརྡ་རྙིང་ངོ༌། །ཁྲིའུ་ནི་ཁྲི་ཆུང་ངུ་། བགམ་པ་ནི་ཉམས་སད་
པ། མ་ལུ་ཏ་ནི་འཁྲི་ཤིང་གི་བྱེ་བྲག་ཡིད་གཞུང་ཅན་ཞེས་པ་ཡིན་པར་བཤད་དོ། །དེ་ཡང་
འཁྲི་ཤིང་ནི་སྦོམ་པོ་མདུད་ཡུ་དང་ཕྲ་བ་སོར་མོ་ཙམ་པ་སོགས་ས་སྟེང་དུ་ཉལ་སྟབས་སུ་
སྐྱེས་པ་ཤུན་པ་སྐྱ་བོ། ཐག་ཉེར་ཤིང་སྡོང་ཡོད་ཚེ་དེ་ལ་འཁྲིལ་ནས་ཡལ་གའི་རྩེར་སླེབ་
པ་ཞིག་སྟེ། བོད་དུ་འོལ་གའི་ཕྱོགས་སུ་སྐྱེས་པ་དངོས་སུ་མཐོང་ངོ༌། །སོ་ཚིས་ནི་འཚོ་
ཐབས་དང་སོ་ནམ། ཉོན་མོངས་པར་གྱུར་པ་ནི་སྡུག་བསྔལ་བར་གྱུར་པ། གསོ་རས་ནི་
གསོ་མས་ཐག་པའི་རས། མགོ་ཡེགས་ནི་མགོའི་སྐྲ་འཇིངས་པ། བདག་པོའམ་ཁྱོའི་མ་
ལ་སྒྱུག་མོ་དང༌། ཕ་ལ་གྱོས་པོ་ཟེར། ཆ་མ་ཡིན་ནི་འོས་མ་ཡིན། ཐ་གི་ནི་ཞིབ་ཞེས་
བརྡ་རྙིང་དུ་བྱུང་ཡང་། སྐབས་འདིར་མཐའ་ཙམ་གྱི་བར་རམ་ཅུང་ཟད་ཅེས་པའོ། །གཏོལ་



ཨ་ཀྱིས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 165
མེད་ནི་ཆ་མེད་དང་། ངེས་མེད་དང༌། ཐབས་མེད་ལའང་འཇུག་གོ །མ་ག་དྷ་ནི་ཡུལ་
དབུས་ཀྱི་ལྟེ་བ་སྟེ། འདི་ལ་ཁ་ཅིག །བྱིང་འཛིན་དང་། འགའ་ཞིག་ཉམས་དཀའ་ཞེས་
བསྒྱུར་ཀྱང་། རང་ལུགས་དབུས་གྱུར་འཆང་ཞེས་པ་ཡིན། འོད་མ་ནི་སྨྱུག་མའི་བྱེ་བྲག་
སྟེ། སྨྱུག་རྒོད་དང༌། ཚིགས་བརྒྱ་པ་ཞེས་པ་སྨྱུག་མ་ཚིགས་མང་པོ་ཡོད་པ་ཞིག་ཏུ་མངོན་
བརྗོད་ལས་བཤད་དོ། །ཞམ་རིང་ནི་ཞབས་ཕྱིས་སམ་ཞབས་གཡོག་སྟེ། བརྡ་རྙིང་ལས།
ཞ་འབྲིང་དང༌། ཞམ་འབྲིང་དང་། ཞབས་འབྲིང་ཞེས་ཀྱང་འབྱུང་ངོ༌། །བོང་བ་ནི་སྤོ་
ཐོ་སྟེ་ས་དུམ་མམ་ས་རྡོག་གི་མིང་། མཐར་གྱིས་ནི་རིམ་གྱིས། ཀ་ལན་ད་ཀ་ནི། བྱ་
མཆིལ་བ་སྟེ་གྲོང་གི་བྱིའུ་ཞེས་མངོན་བརྗོད་མང་པོར་འགྱུར་བས་ཁྱིམ་ནང་དུ་འཁོར་བའི་
བྱ་ཆུང་ངུ་དེའོ། །གཡོན་ཅན་ནི་གཡོ་ཅན་ནམ་འཁྱོག་པོ། འཕྱོན་མ་ནི་འཁྱམས་མའམ་
བུད་མེད་གཡེམ་མ། ཟོལ་མ་ནི་བརྫུ་མ། ཉམ་ང་བ་ནི་གནོད་པ་བྱུང་བ། དབྱར་ཁང་ནི་
དགེ་སློང་མའི་གཙུག་ལག་ཁང་ངམ་གནས་ཁང་། སུག་པ་ནི་ལག་པ། གཡར་ཚུས་དང་
གཡར་གཟིགས་ནི་ཁ་ཟས་ཏེ། གཡར་ནི་ཁ་དང་གདོང་དང་མདུན་སོགས་ལ་འཇུག་པའི་
བརྡ་རྙིང་ངོ༌། །དཔོང་སའི་ཁང་པ་ནི་ར་སྐོར་གྱི་ཁང་པ་སྟེ། དཔོང་ས་ནི་ར་སྐོར་དང་ཆོས་
གྲྭ་སོགས་ལ་འཇུག་གོ །བརྙས་པ་ནི་གཡར་བ། བརྙན་པོ་ནི་གཡར་པོ། ཀ་ལིང་ག་ནི་
བསྒྱུར་ན་སུ་མཚན་ན་མ་ཅི་མཚན་ཞེས་པ་སྟེ། ཁ་ཅིག་རྩོད་ལྡན་དུ་བསྒྱུར་རོ། །བསྣད་
པ་ནི་ལུས་ལ་སྐྱོན་བྱུང་པ་དང་། རྨས་པ་ནི་རྨ་བཏོད་པའོ། །ནོག་དང་ལྐོག་ཤལ་ནི། རྒྱལ་
ཚབ་ཐམས་ཅད་མཁྱེན་པས། བ་ལང་གི་མཚན་ཉིད་ནོག་སོགས་འདུས་པའི་དོན་ལྟག་པར་
ཤ་སྤུངས་པ་དང༌། མགྲིན་པར་པགས་པ་འཕྱང་བ་ཞེས་གསུངས་པ་ལྟར། ནོག་ནི་གཉའ་
འམ་སྐེ་ཚིགས་སྟེང་གི་ཤ་འཐུག་པ་དང་། ལྐོག་ཤལ་ནི་མགྲིན་པའི་འོག་གི་པགས་པ་ཐུར་
དུ་འཕྱང་བའི་མིང་ཡིན་པས། ནོག་ནི་སོག་པའི་སྟེང་གི་འབུར་པོ་དང་། ལྟག་པའི་གཉེར་
མ་དང་། རྐན་གྱི་གཉེར་མའི་མིང་ཡིན་ཟེར་བ་སོགས་ཀྱི་རྗེས་སུ་མི་འབྲང་སྟེ། ནོག་ལྐོག་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 166
གཉིས་པ་ལང་གི་ཁྱད་ཆོས་སུ་ཚད་མ་རྣམ་འགྲེལ་སོགས་ལས་གསུངས་པ་གང་ཞིག །སོག་
པའི་སྟེང་གི་འབུར་པོ་སོགས་བ་ལང་གི་ཁྱད་ཆོས་མ་ཡིན་པའི་ཕྱིར། །ཨ་གྲྭ་ནི་ཙ་ཏ་ཞེས་
པའི་ཤིང་ཐོག་སྟེ། རྒྱ་ནག་ཕྱོགས་ནས་འོངས་པ་ནང་དམར་སེར་རོ་མངར་བ་ཤུན་པ་གོག་
ནས་ཕན་ཚུན་མི་འབྱར་བའི་ཕྱིར་ཕྱེ་བསྐུས་ཏེ་བསྐམས་པ་འདིར་ཡུལ་སྐད་ལ་ཚི་ཙི་ཟེར།
འདི་ལ་མཆོག་དམན་གཉིས་ལས་མཆོག་ལ་ས་ཧ་ཀ་ར་སྟེ་ལྷན་ཅིག་བྱེད་པ་ཟེར་ལ། མྱ་
གུའི་དུས་འོ་མས་བྲན་ཏེ་སྐྱེད་པར་བཤད་དོ། །སྤ་བ་ནི་མཛེས་པ་དང་བྱིན་ཆགས་པ། རྔ་
མོ་ནི་ཆོས་སྐད་དེ། ཡུལ་སྐད་ལ་རྔ་མོང་ཟེར་བ་དུད་འགྲོ་སྟེ་རིང་དེའོ། །འཚལ་མ་ན་
ར་མ་ནི་རྒྱུན་པའི་ཁ་ཟས། ཡ་ཡ་པོ་ནི། བརྒྱད་སྟོང་འགྲེལ་ཆེན་ལས། །ཡེང་ཡེང་པོ་
ཞེས་གསུངས་ཏེ། སེམས་དབང་མེད་དུ་གཡོས་ནས་བརྟན་མི་ཚུགས་པའི་དོན་ནོ། །བློང་
བ་ནི་སྨུགས་ཤིང་སོང་བ། བློ་བློང་ནི་ཡི་མུག་གམ་རིག་པ་མི་གསལ་པ། བློང་བློང་ཡང་
ཟེར། ཞེས་ལི་ཤིའི་གུར་ཁང་དུ་འབྱུང་ལ། འདིར་ནི་ཆགས་པས་ཡིད་གདུངས་ཏེ་རྨོངས་
པ་ལ་བྱའོ། །མི་བཟད་པ་ནི་ཤུགས་དྲག་པ་དང༌། དྲག་ཤུལ་དང༌། མི་སྡུག་པ་ལ་འཇུག་
ཅི་ག་ནི། གང་དང༌། ཇི་ལྟ་དང༌། འདི་སྐད་སོགས་ལ་འཇུག་གོ །བཀྲབས་པ་ནི་མང་
པོའི་ནང་ནས་འདམས་པའི་མཆོག་དང་གཙོ་བོའི་དོན་ནོ། །ལྷགས་པས་སྦྲེབས་པ་ནི་གྲང་
བས་ཁྱགས་པ། དོ་སོད་དོ་ནི་གསོད་ལ་ཁད་བྱས་ཞེས་པའོ། །འདམ་བུ་ནི་འདམ་རྩྭ། །ཀུ་
ཤ་ནི་བསྒྱུར་ན་ངན་སེལ་ལམ་སར་ཉལ། དབྷ་ཡང་ཀུ་ཤའི་མིང་གི་རྣམ་གྲངས་སུ་བཤད།
ཀ་ཤ་ནི་ས་སྐྱེས་དང༌། དོན་འགྱུར་རྩྭ་ཞེས་པ་ཡིན་པར་གསུངས། ཡང་ཀུ་ཤ་ནི་སྣང་བྱེད་
དང༌། གྲུ་འཛད་ཅེས་ཀྱང་འབྱུང་ངོ༌། །རྩྭ་དུར་བ་ལ་འཚེ་ཅན་དང་། ཚིགས་བརྒྱ་པ་
ཡང་ཟེར། ཨག་ཚོམ་ནི་མ་མཆུའི་འོག་ཀོས་ཀོ་ལ་སྐྱེས་པའི་ཁ་སྤུའི་མིང་ངོ༌། །གྱི་ན་ནི་
ཐ་མལ་དང་། དམན་པ་དང་། དོན་མེད་དང་། རང་ག་རྣམས་ལ་འཇུག་པ་ལས་འདིར་
ཕྱི་མའོ། །མོག་མོག་པོ་ནི་འོད་དང་གཟི་མདངས། ཡུང་བ་ནི་སྒ་སེར་རོ། །བསྟི་གནས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 167
ནི་ངལ་གསོ་བའི་གནས་དང་། གཞི་ཕབ་སྟེ་འདུག་པའི་གནས། ཡམ་ཤིང་ནི་མཆོད་པའི་
ཤིང་ཞེས་པ་སྟེ། ཡ་མུ་མཆོད་པ་ལའོ། །ཞེས་པའི་བྱིངས་ལ་ཨུ་ཕྱིས་མ་ཐིག་ལེར་སོང་
བས་ཡཾ་ཞེས་གྲུབ་ཅིང༌། ལྷ་མཆོད་པའི་སྦྱིན་སྲེག་གི་མེ་སྦྱོར་བའམ་གསོ་བའི་ཤིང་ཡིན་ པ།
པས་ན་ཡམ་ཤིང་ཞེས་བྱའོ། །དགའ་བ་ཟ་བ་ནི། ཏིང་ངེ་འཛིན་གྱི་ཟས་ཟ་བ་སྟེ། དེའི་
དགའ་བ་དེས་སྲོག་འཚོ་བའི་དོན་ནོ། །ཁྲེ་རྒོད་ནི། ཞག་དྲུག་ཅུ་ལྷག་ཙམ་གྱིས་སྨིན་ཅིང་
སྙེ་མ་བྱི་ལའི་རྔ་མ་ལྟ་བུ་འབྲུ་རིལ་བུ་ཡུངས་དཀར་གྱི་ཚད་ཙམ་རྒྱ་ནག་སྐད་ལ་ཀུ་ཙི་ཟེར་
རོ། ༈ །ཚུར་ཤོག་གི་བསྙེན་རྫོགས་ཀྱི་མཆོག་ཟུང་སྐབས། ༀག་ནི་ཡན་ལག་ཅེས་པ་
སྟེ། ༀག་ཞེས་བྱ་བའི་རྒྱལ་རིགས་ཤིག་གི་མིང་གིས་བཏགས་པ་ཡུལ་དབུས་ཀྱི་བྱེ་བྲག་ ་
ཡིན། དེའི་གྲོང་ཁྱེར་ནི་ཙམ་པ་ཞེས་བྱ་སྟེ། ཀླུ་རྒྱལ་ཙམ་པའི་གནས་ཀྱི་དྲུང་ངམ། ཤིང་ །
ཙམ་པའི་ཚལ་དུ་བརྩིགས་པས་ཙམ་པ་ཞེས་བྱའོ། །ར་བའི་ཁར་སྒྲེངས་ནས་འདུག་པ་ནི།
ར་བའི་ཁར་བསྐོར་ཏེ་བསྲུངས་ནས་འདུག་པ་སྟེ། སྐབས་འདིའི་སྤྲེངས་པ་ནི་བསྐོར་ཏེ་སྲུང་
བའི་དོན་དུ་བཤད་དོ། །ལོ་ཐང་ནི་སྟོན་ཐོག་འབྲུའི་ཁྲལ་དང་། དཔྱ་ནི་ཚོང་དང་ཤོག་མ་
སོགས་ཀྱི་ཁྲལ། རྒྱལ་པོའི་ཁབ་ནི། ཀླུ་གནས་པའི་ཕྱོགས་སུ་གྲོང་ཁྱེར་བརྩིགས་པས་མང་
བཀུར་རྒྱལ་པོའི་ཁྱིམ་མ་གཏོགས་པ་ཀླུའི་རྒྱལ་པོས་བཤིག་པར་རིག་ནས་བློན་པོ་རྣམས་ཀྱིས་
ཁང་པ་ཐམས་ཅད་ལ་རྒྱལ་པོའི་ཁབ་ཅེས་མིང་བཏབ་པས་མ་བཤིག་པས་དེ་ལྟར་གྲགས་སོ། །
མཉན་ཡོད་ནི། དྲང་སྲོང་མཉན་པ་དང་། ཡོད་པ་ཞེས་བྱ་བ་གཉིས་དང་། འཕགས་རྒྱལ་
ནི་འཕགས་རྒྱལ་ཞེས་པ་དང་། ཀོའུ་ཤཱམ་བཱིའང་ཀོའུ་ཤཱམ་བྲི་ཞེས་བྱ་བས་བརྩིགས་པས་
མིང་དེ་དག་ཏུ་གྲགས་པར་བཤད་དོ། །ཀོའུ་ཤམ་བི་ནི་མཛོད་ལྡན་ཞེས་ངག་སྒྲོན་གྱི་མཆན་
དུ་བྱུང༌། ཞོ་ཤ་ནི། སྟོབས་སམ་ནུས་པའི་མིང་ཡིན་པས། ཞོ་ཤས་འཚོ་བ་ནི་ནུས་མཐུས་
འཚོ་བའམ་གླས་འཚོ་བའོ། །འུ་བུ་ཅག་དང༌། ཡུ་བུ་ཅག་དང༌། འོ་སྐོལ་དང་། རང་རེ་
དང༌། བདག་ཅག་རྣམས་དོན་གཅིག །བཀྲི་བ་ནི་དྲང་བ་དང་། ཁྲིད་པ་དང་། འགུག་པ་



ཨ་ཀྱིས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 168 1:
ལའང་འཇུག །ལྷ་ཞེས་པའི་སྒྲ་ནི། རྒྱལ་པོ་ནི་འཇིག་རྟེན་གྱི་ལྷ་དང༌། རྒྱལ་ཆེན་རིས་
བཞི་པ་སོགས་ནི་སྐྱེ་བོའི་ལྷ་དང་། འཕགས་པའི་གང་ཟག་ནི་རྣམ་པར་དག་པའི་ལྷ་ཡིན་
པར་མཚོ་ཊཱིཀ་ལས་གསུངས་པས། ལྷ་ཞེས་པ་དེ་གསུམ་ག་ལ་འཇུག་གོ །བག་ཡངས་
སུ་གོ་ཕུད་པའི་ཕྲུ་མ་བརྫི་ཞིང་བཞབས་ཏེ་གསད་པར་བྱའོ་ཞེས་པ་ནི། དམག་རྣམས་དགྲས་
དོགས་པ་མེད་པར་བག་ཡངས་སུ་གོ་མཚོན་ཕུད་དེ་སྒར་བཏབ་ནས་བསྡད་པ་ན་གློ་བུར་དུ་
ཐོགས་བབས་སུ་བརྫིས་ནས་འཇབ་སྟེ་གསད་པར་བྱ་ཞེས་པའི་དོན་ཏེ། ཕྲུ་མ་ནི་ཕོ་བྲང་
ངམ་དམག་སྒར་ལས་འདིར་དམག་རྣམས་སྒར་བཏབ་སྟེ་བསྡད་པ་དང༌། བཞབས་ཏེ་ནི་
འཇབ་སྟེ་ཞེས་པའི་བརྡ་རྙིང་ངོ༌། །ས་ལུ་ནི་འབྲས་ཐུག་པོ་ཆེའམ་འཕེལ་པོ་སྟེ། བཙོས་
ན་སུམ་འགྱུར་དུ་འཕེལ་བའི་འབྲས་ཀྱི་མིང་། གཾ་གཱ་ནི་བསྒྱུར་ན་འགྲོ་ལྡན་མ་དང་། ཆུ་
དགུར་བཅོ་བརྒྱད་ནི་ཆུ་སྣ་བཅོ་བརྒྱད་དོ། །ཁྱེའུ་ནི་བྱིས་པ། མཆིད་ནི་གླེང་མོའམ་གཏམ།
འཕོང་གི་དཔོང་ས་ནི། མདའ་སློབ་པའི་ར་སྐོར། ན་ལ་ད་ནི་འདམ་བུ་སྦྱིན་ཞེས་པ་སྟེ།
ན་ལ་ནི་འདམ་རྩྭ་དང་། ད་ནི་སྦྱིན་པའི་སྐད་དོད་ཡིན། ཞུགས་ནི་མེ། ཇོ་ཐོག་ནི་བྱ་ནུས་
ཞེས་པའོ། །བྱ་ཤྭ་རི་ཀ་ནི། གཞི་འགྲེལ་ལས། ཤཱ་རི་ཀ་ཞེས་བྱ་བ་ནི་རི་སྐྱེགས་སོ། །ཞེས་
གསུངས། འགའ་ཞིག་ཏུ་རྒྱ་གར་གྱི་ཁྱིམ་བྱ་མི་སྐད་སྨྲ་ཤེས་པ་ཞིག་ཡོད་པས་དེ་ཡིན་ཞེས་
བཤད་དོ། །ལྷགས་དགུ་ནི། ཡོད་ཚད་དམ་ཕྱིན་ཚད། དཔྲལ་བའི་དབྱེས་ཆེ་བ་ནི། དཔྲལ་
བའི་མཚམས་ཕྱེད་པའམ་ཡངས་པའོ། །མེས་པོ་ནི་ཕའི་ཕ་སྟེ། སྤོ་བོའང་ཟེར། ཞི་བ་ནི་
དབང་ཕྱུག་དང༌། ལུས་ངན་ནི་བྱང་གི་ཕྱོགས་སྐྱོང་རྣམ་ཐོས་སྲས་ཀྱི་བུ་དང༌། ཀུན་དགའ་
ར་བ་ནི་སྐབས་འདིར་སྐྱེད་མོས་ཚལ་དང༌། ཚལ་གྱི་ལྷ་ནི་ནགས་ཚལ་གྱི་ལྷ་ཡིན། མོའུ་
དགལ་ལམ་མོངྒལ་བུ་ནི། མོངྒལ་ཞེས་བྱ་བའི་བུ་ཡིན་པས་མོངྒལ་གྱི་བུར་བཏགས་ཤིང་།
དེ་ཡང་དྲང་སྲོང་མོངྒལ་ཞེས་བྱ་བའི་རིགས་ལ་བཤད་དོ། །སྤ་ཀོང་བ་ནི་ཞུམ་པའམ་ཡིད་
འཚེར་བ། ཏོ་ཊ་ཀ་ནི་གླུ་དབྱངས་ཀྱི་སྡེབ་སྦྱོར་གྱི་མིང་ངོ༌། །ཕྱིར་བསླན་པ་ནི་ཕྱིར་བསྡུས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 169
པ་སྟེ། བསླན་པ་ནི་བསྡུས་པའམ་ཕྱོགས་གཏོགས་ཀྱི་བརྡ་རྙིང་ངོ༌། །ནེའུ་ལྡང་ནི་ན་ཟླ་
སྟེ། ན་ཚོད་མཉམ་པའི་ཆུང་གྲོགས། ཁས་འཆེ་བ་ནི་ཁས་ལེན་པ། རྫོགས་བྱེད་ཅན་ནི་
རྫོགས་བྱེད་ཀྱི་དྲུང་དུ། སའི་བག་ལ་ཞ་ནི་སའི་ནང་དུ་ཐིམ་ཞེས་པའོ། །བྱ་ཐི་བ་ནི། རྣམ་
འབྱེད་འགྲེལ་བར་སྲེག་པ་ཡིན་པར་གསུངས། འགའ་ཞིག་ཕུག་རོན་གྱི་མིང་ཡིན་ཟེར་རོ།
གསོབ་ནི་སོབ་སོབ་སྟེ་ཚུགས་མི་ཐུབ་པ། གསོག་ནི་སྙིང་པོ་མེད་པ། སྣོད་སྟོང་པ་བཞིན་
དུ་བརྡབས་ཏེ་སོང་ཞེས་པ་ནི། སྣོད་སྟོང་པ་སོར་མོས་བརྡབས་པའི་སྒྲ་ལས་ཤེས་པ་ལྟར།།
དྲིས་ཤིང་བརྟགས་པའི་ཚིག་གིས་ནང་དུ་ཡོད་ཏན་མེད་པ་ཤེས་ནས་སོང་ཞེས་པའི་དོན་ནོ།
ཐེར་ཟུག་ནི་རྟག་བརྟན་ནམ་འགྱུར་མེད། དཔྲལ་རིས་གསུམ་བྱས་པ་ནི། བྲམ་ཟེའི་ལུགས་
སྲོལ་ཏེ། དཔྲལ་བར་ས་དཀར་གྱི་རི་མོ་གསུམ་བྱས་པའོ། །བསྙེངས་པ་ནི་འཇིགས་པ།
དུག་ཅན་པ་ནི་རྒྱ་མཚོའི་མིང་སྟེ། ཆུ་སྲིན་གདུག་པ་ཅན་གནས་པའམ་དུག་བུམ་པ་གང་ །
བྱུང་བས་དུག་ཅན་པ་ཟེར། ཇེ་ནི་དང་པོའམ་རེ་ཞིག །བྱ་མ་བུམ་ནི་ཆུ་སྣོད་རིལ་བ་སྤྱི་
བླུགས། ཅོ་འདྲི་བ་ནི་མཐོ་འཚམ་པ་དང༌། མགོ་སྐོར་བ། ཉམས་སད་པ། རྨ་ཕབ་པ་
སོགས་ལ་འཇུག་པས་སྐབས་ཐོབ་ཀྱིས་གོ་ན་ལེགས། དྲུབས་པ་ནི་བཙེམས་པ་དང་། འདྲུབ་
པ་ནི་འཚེམ་པ། འོད་པ་ནི་ཡོད་པའམ་ཆུ་ལམ་གྱི་འོབས་ཞེས་འབྱུང་ལ། འདིར་ཆུ་འདྲེན་
པའི་ཡུར་བའམ་ཆུ་རྐའོ། །འདྲེན་མ་ནི་སྣ་ཚོགས་འདྲེས་པའམ་ཁྲ་བོ། ནོད་པ་ནི་ཐོབ་པ་
དང་བཞག་པ་དང་ལེན་པ་དང་བླང་བའི་དོན་ལའང་འཇུག་པས་སྐབས་ཐོབ་སྦྱར། རྣ་བ་
བྱ་བ་ནི། རྣ་བ་གཏད་པའོ། ༈ །ད་ལྟར་གྱི་ཆོ་གའི་སྐབས་སུ། འཁོས་སུ་ཕབ་པ་ནི་
ལོགས་སུ་བཞག་པའམ་རང་གནས་སུ་བཞག་པ། རྒན་ཞུགས་ནི་ན་ཚོད་རྒས་ནས་རབ་
ཏུ་བྱུང་བ། གྱ་ནོམ་པ་ནི་ཕུན་སུམ་ཚོགས། མེ་པ་རལ་བ་ཅན་ནི། མུ་སྟེགས་པའི་བྱེ་
བྲག་མེ་ལ་ལྷར་འཛིན་ཅིང་སྦྱིན་སྲེག་བྱེད་པ་ལ་བརྩོན་པ། ཆ་ལུགས་རལ་བ་རིང་པོར་འཇོག་
ཅིང་ལྟ་བ་ལས་རྒྱུ་འབྲས་ཁས་ལེན་པ་ཞིག་གོ །འཁུར་བ་ནི་སྣུམ་དུ་བཙོས་པའི་གོར། མཆི་
།



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 170
མས་བརྣངས་པ་ནི་མཆི་མས་བཀག་པ་སྟེ་མིག་མཆི་མས་གང་བ། ལྷག་རོལ་ནི་ཟས་ལྷག་
སྐྱ་བོ་སེང་སེང་པོ་ནི་མདོག་སྐྱ་ཞིང་རིང་བ། རྨེད་པ་ནི་དྲི་བ། ཆུ་ལོན་ནི་ཆུ་རགས་ཏེ་ཆུ་
འགོག་ཕྱིར་ས་རྡོ་བརྩིགས་པ། སྐོས་མལ་ནི་གནས་མལ་ཏེ། གནས་ནི་འདུག་ས་དང༌།
མལ་ནི་ཉལ་ས་དང་། ཉིན་མོ་སྤྱོད་ནི་ཁམ་སངས། འཆེག་པ་ནི་འཇིག་པའམ་གཤེག་པ།
བཞུད་པ་ནི་འགྲོ་བ་དང་སོང་བ། ཟོ་ཆུན་རྒྱུད་མོ་ནི། ས་དམན་མོ་ནས་མཐོ་སར་ཆུ་ལེན་
བྱེད་ཀྱི་འཁོར་ལོ་རྩིབས་ལ་ཆུ་འདྲེན་པའི་ཟོ་བ་མང་པོ་བསྡམས་པའི་མིང་ངོ༌། །གཞོགས་
སྟེགས་ནི་ཟུར་མིག་དང་སྒེག་ཆོས་སོགས་བྱེད་པ་དང་། ཕྱར་གཡེར་ནི་སྤྱིར་རྣམ་གཡེང་
ལ་འཇུག་ཀྱང་འདིར་འཁྱུད་པ་དང་འོ་བྱེད་པ་སོགས་ཀུན་ཏུ་རྩེ་བ་ལ་གཞི་འགྲེལ་དུ་གསུང་།
སྤྱོས་པ་ནི་བསྡིགས་པའམ་ཁྲོས་པ་དང་འཐབ་པ་དང་ཁ་སྨྲས་སོགས་ལ་འཇུག ། རྒྱལ་པོས་
གཞོན་ནུའི་སྤང་བ་བྱིན་པ་ནི། རྒྱལ་པོས་སུས་ཀྱང་འཇིགས་པ་མེད་པའི་མཆོག་བྱིན་པ་
སྟེ། རབ་བྱུང་རྣམས་ལ་རྒྱལ་བུ་གཞོན་ནུ་དང་འདྲ་བ་དང་། རབ་བྱུང་མ་ལ་བཙུན་མོ་
དང་འདྲ་བར་སུས་ཀྱང་གནོད་འཚེ་མི་བྱེད་པའི་བཀའ་བསྒྲགས་པས་ན་དེ་སྐད་བརྗོད་པ་
སྟེ། སྤང་བ་ནི། མི་འཇིགས་པ་ཞེས་པ་འི་བརྡ་རྙིང་དུ་བཤད་དོ། །དེས་ན་རྒྱལ་པོའི་བུ་
སོགས་དང་འདྲ་བར་རྩིས་བཀུར་བྱ་དགོས་པའི་དོན་ནོ། །དགེ་སྦྱོང་གི་ཚུལ་ནི་རབ་ཏུ་ཚིག་
པ་ཡིན་ཞེས་པ་ནི། དགེ་སློང་གི་སྡོམ་པ་ནི་ཞིང་རབ་ཏུ་ཚིག་པའི་ཐལ་བ་ལྟར་གཟུགས་བརྙན་
ཙམ་དུ་གྱུར་པ་ཡིན་ཞེས་པ་སྟེ། ཚུལ་ནི་སྡོམ་པ་སོགས་དོན་བཅུ་ལ་འཇུག་པར་སྨྲ་སྒོ་ལས་
བཤད་དོ། །སྤུ་གྲི་ནི་སྐྲ་བཞར་བའི་གྲི་ཡིན། བསྲེལ་ན་ཅི་ནོང་བ་ནི། དོ་དམ་བྱས་ན་ཅི་
ཉེས་ཞེས་པ་སྟེ། བསྲེལ་བ་ནི་ཚགས་བྱས་པ་དང་དོ་དམ་བྱས་པའི་མིང་དང༌། ནོངས་པ་
ནི་ཉེས་པའི་མིང་ངོ༌། །ལག་མཐུས་བསྙོད་པ་ནི། རང་ལག་གིས་སྐུད་པ་བཀལ་བ་སོགས་
ཀྱིས་ནོར་བསྒྲུབ་པའི་མཐུས་གསོ་བའམ་སྐྱང་བ་སྟེ། བསྙོད་པ་ནི་ཟས་བྱིན་པའམ་གཏད་
པའི་མིང་ངོ༌། །བཞུས་པ་ནི་བརྡུང་བ་དང་། ཤེད་བསྐྱེད་པ་ནི་སྐབས་འདིར་བརྩེ་སེམས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 171 །
བསྐྱེད་ནས་གབ་པའི་དོན་ནོ། །བྲོ་འཚལ་བ་ནི་ན་བ། །རྨས་པ་ནི་དྲིས་པ། ལྷགས་ནས་
ནི་འོངས་ནས། ནད་བྲང་བཞག་གོ་ནི་ནད་པའི་གནས་བགྱིས་སོ་ཞེས་པ་ཡིན་སྙམ། བྲོ་
གཡོག་ནི་ནད་གཡོག །སྡུམ་པ་ནི་ཁྱིམ་མམ་ཁང་པ། མ་རྣག་པ་ནི་བསྲན་པ། ཤེན་པ་ནི་
བཤན་པ། ཁ་ཏོན་ལྷོགས་པ་ནི་ཁ་ཏོན་ཀློག་པ། མིག་གང་སྟེ་ནི་མིག་ཡུལ་དུ་འཐད་པའམ་
ཡིད་དགའ་བ། བསྙིལ་བ་ནི་བསྐྲད་པ། ཞལ་ཏ་བྱེད་པ་ནི་དོ་དམ་བྱེད་པ་སྟེ། ཞལ་ཏ་
སྐྱོང་བའམ་དོ་དམ་གྱི་མིང་ཡིན་པས། དགེ་འདུན་གྱི་ལས་བྱེད་མཁན་ལ་ཞལ་ཏ་བ་ཞེས་
བྱའོ། །ས་སྒྲེ་བོ་ནི་ས་རྗེན། རྫུབས་པ་ནི་བརྫུན་ནམ་ཟོག །སྤྱི་བུངས་སུ་བཤམས་པ་ནི་
ཐུན་མོང་དུ་བཤམས་པ། རྐུ་ཐབས་སུ་གནས་པ་ནི། སྡོམ་པ་མ་བླངས་པར་རང་གིས་
རྟགས་དང་ཆ་ལུགས་རབ་བྱུང་ལྟར་བསྒྱུར་ཏེ་གནས་པ། དགེ་སློང་རྣམས་བསྔོས་པ་ནི་
དགེ་སློང་རྣམས་བགྲངས་པ་ཞེས་པའི་བརྡ་རྙིང་ངོ༌། །མུ་སྟེགས་ཅན་ཞུགས་པ་ནི། མུ་
སྟེགས་པའི་ལྟ་བ་མ་དོར་བཞིན་དུ་བསྙེན་རྫོགས་བླངས་ནས་ཕྱི་ནང་གཉིས་ཀའི་གྲལ་དུ་འཚང་
བའོ། །བསྙད་པ་ནི་བཤད་པ། གྱོ་མོ་ནི་རྫ་སྣོད། རྩ་ལག་ནི་གཉེན། ངན་སོང་གི་སྒོ་དག་
ནི་བཀུམ་ནི་ངན་སོང་གི་སྒོ་དག་ནི་ཁེགས་ཞེས་པའི་བརྡ་རྙིང་ངོ་། །ཀོ་ས་ལ་ནི་མཛོད་འཛིན་
ཞེས་པ་སྟེ། དྲང་སྲོང་ཀོ་ས་ཞེས་བྱ་བའི་རིགས་རྒྱུད་ཡིན་པས་དེ་སྐད་བརྗོད་དོ། །དོན་
མཐུན་ནི་ཚོང་པའམ་མགྲོན་པོ། བསེལ་མའམ་བསེལ་བ་ནི་སྐྱེལ་མ། བཙས་འཕྲོག་པ་
དང་འདྲ་ཞེས་པ་ནི། གཡའ་ཟོས་པ་དང་འདྲ་ཞེས་པ་སྟེ། བཙའ་ནི་ལྕགས་སོགས་ཀྱི་གཡའ་
ཞེས་པའི་བརྡ་རྙིང་ངོ༌། །ལག་རྡུམ་ནི། ལག་པའི་མཁྲིག་མ་མན་ཆད་མེད་པ། རྐང་རྡུམ་
ནི། རྐང་པའི་ལོང་བུ་མན་ཆད་མེད་པ། འཐེང་པོ་ནི། བྱིན་པ་རིང་ཐུང་མི་མཉམ་པས་
ལེབ་ལེབ་པོར་འགྲོ་བ། སྨད་འཆལ་ནི། བརླའི་ཕྱོགས་རླུང་ནད་ཀྱིས་ཉམས་པས་འགྲོས་
འཆལ་བ། ཞར་བ་ནི། མིག་ཡ་གཅིག་མེད་པ། ལག་སོར་རྡུམ་པོ་ནི་མཁྲིག་མའི་ཕྱོགས་
ནས་ལག་པའི་དབྱིབས་ཙམ་ཡོད་ཅིང་སོར་མོ་སོ་སོར་ཕྱེ་ནས་མེད་པ། རྟེན་འཕྱེ་ནི་ལག་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 172
་
པ་གཉིས་ལག་རྟེན་ལ་བརྟེན་ནས་གསུག་བཞི་གས་འགྲོ་བའོ། །ལི་ཤིའི་གུར་ཁང་ལས། འཕྱེ་
བ་ནི་འགྲོ་བ། འཕྱེ་བོ་ནི་གོང་པོའམ་ཡན་ལག་མེད་པར་ལྟོ་བས་འགྲོ་བ་ཞེས་འབྱུང་ལ། རྐང་
པ་གཉིས་མེད་པའམ་ཡོད་ཀྱང་འཁུམས་ནས་འགྲོ་མི་ནུས་པ་ལ་འཕྱེ་བོ་ཟེར་རོ། །བུད་མེད་
ཀྱིས་དུབ་པ་ནི་བུད་མེད་བསྟེན་དྲག་པས་ལུས་ཟུངས་ཟད་པ། ཡ་ཟ་མ་ལུག་ནི་ཟོས་པ་རྣམས་
མ་ཞུ་བར་འོག་སྒོ་ནས་ཐུར་དུ་འབྱུང་བ། གཏའ་གམ་པ་ནི། ལང་ཚོ་ལ་མ་བབ་པར་རྒས་
ཉམས་ཆེ་ལ་ནུས་མཐུ་ཆུང་བའོ། ༈ །ཕྲན་ཚེགས་ཀྱི་སྐབས་ནི། གཅུགས་པ་ནི་མཛའ་
བ། གདོལ་བ་ནི་རིགས་ངན་ཏེ་བཤན་པ་ལ་སོགས་པའོ། །གཡུང་བོ་ནི་ཀླ་ཀློ། ཐག་གཙུགས་
ནི་ཕམ་པར་བྱས་པ། བྱ་མཁན་ནི་འཇིག་རྟེན་གྱི་བདེ་སྡུག་ལུང་སྟོན་མཁན་ཞེས་འབྱུང་
སྟེ། ལྟས་རྟགས་མཁན་དང་མོ་ལ་སོགས་ལ་འཇུག །དངངས་པ་ནི་གློ་བུར་དུ་སྐྲག་པ།
ཀོས་ཐག་པ་ནི་ཉམ་ཐག་པ། གཏམ་འདྲེས་པ་ནི་ཕན་ཚུན་གཏམ་འདྲེས་ཤིང་སྨྲས་པས་
ངོ་ཤེས་པ། ཕེབས་པར་སྨྲ་བ་ནི་ཕན་ཚུན་བག་ཕབ་ཅིང་དོགས་པ་མེད་པར་སྨྲ་བ། སྨོན་
འདྲིན་ནི་ཕན་ཚུན་མིང་རུས་སོགས་ཤེས་པས་སྙིང་དུ་སྡུག་པ། འགྲོགས་བཤེས་ནི་ལམ་
དང་གནས་གཅིག་ཏུ་འགྲོགས་པས་བཤེས་པར་གྱུར་པའོ། །འདི་ལ་བཤད་ཚུལ་མི་འདྲ་
བ་ཙམ་འགའ་སྣང་ངོ༌། །འགལ་ཚབས་ནི་ཁས་བླངས་དང་ཤིན་ཏུ་འགལ་ཞེས་པ་སྟེ། ཉེས་
བྱེས་ཀྱི་མིང་ངོ༌། །དྲང་སྲོང་བ་ད་ས་ལ་ཞེས་པའི་རིགས་རྒྱུད་ཡིན་པས་བ་ད་ས་ལ་ཟེར་
རོ། །ལག་ཅན་པ་ནི། ལའི་ཚུགས་པ་ཞེས་འབྱུང་སྟེ། འཇིགས་པ་ཡོད་པའི་ལ་ལ་བསྡད་
ནས་ཤོ་གམ་གྱི་ཁྲལ་སྡུད་མཁན་ནོ། །ཨ་ཙི་ནི་སྐྲག་པའི་ཚིག་གོ །བྱེད་སྐད་ནི་འཇིགས་
པའི་སྐད། རྔ་མོའི་གྲོག་མ་ཆེན་མོ་ནི་གྲོག་མ་བོང་ཚོད་ཆེ་ཞིང་རྐང་ལག་རིང་བ་མི་གསོན་
པོར་ཟ་བ་ཞིག་གོ །ལྷོགས་ཤིག་ནི་ཐོངས་ཤིག །ལིངས་ནི་རི་དྭགས་བདའ་བ། ཧར་
པོར་དེའུ་བསད་དོ་ནི། གློ་བུར་དུའམ་ཐམ་ཐོམ་དུ་བསད་ལ་ཁད་དམ་བསད་སྟངས་བྱས་
ཞེས་པའམ། ཅུང་ཞིག་མིན་ན་བསད་ཚར་ཞེས་པ་ཡིན། ཆན་པ་ནི་ཁྱེ་བོའམ་གྲི་གུག་ཅེས་



ཨ་ཀྱིས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 173
འབྱུང་ལ། དེང་སང་སྣམ་རས་སོགས་དྲ་བའི་གྲི་ལྟ་བུ་གཉིས་འབྲེལ་མར་བྱས་པ་དེའོ། བཀྲེན་
པ་ནི་ཕོངས་པའམ་དབུལ་བ་ཞེས་སྨད་པའོ། །ཐན་ཀོར་ནི་ཉེ་འཁོར། སུག་ལས་ནི་ལག་
གི་ལས་ཀ །གཟུ་ལུམ་ཅན་ནི་རང་ཤེད་ཅན་ནམ་རང་བཟོ་ཅན། བགོར་ནས་ཞེས་པ་ནི།
འགོར་བར་བྱས་ནས་ཞེས་པའོ། །ད་གཟོད་ནི་ད་ལྟ་རང་། སོག་མ་ནི་གྲོ་དང་ནས་ཀྱི་རྩ་
རྐང་ངམ་སྡོང་བུ། འགྱོད་པར་གྱུར་ཏ་རེ་ནི་འགྱོད་པར་གྱུར་ངེས། ཡུས་ཏེ་ནི་བདེན་ཏེ།
མགོ་བྱི་མོ་དང་སྒྲེ་བྱི་མོ་ནི་མགོའི་སྐྲ་བྱི་ཞིང་ལྷུང་བའི་བུད་མེད། སྟོངས་མོ་བྱའོ་ནི་ལས་
ཀའི་གྲོགས་བྱའོ་ཞེས་པ་ཡིན། མཁར་ལན་ནི་ཁང་པ་གསར་རྒྱབ་པ་འམ་གསར་བཟོ། གཏོར་
ཁུང་ནི་ཆུ་ཕྱི་རོལ་ཏུ་འགྲོ་བའི་ཆུ་ཁུང་། ལྗན་ལྗིན་ནི་འདམ་རྫབ། ཡངས་པ་ཅན་ཞེས་
པ་ནི། ཁྱིམ་དང་འབྱོར་པ་ཡངས་ཤིང་རྒྱ་ཆེ་བར་གྱུར་པའི་གྲོང་ཁྱེར་ཡིན་པས་དེ་སྐད་བརྗོད་
དོ། །ལི་ཙ་བྱི་ནི། ལི་ཙ་བྱི་ཞེས་པའི་རྒྱལ་རིགས་ཤིག་གི་མིང་དུ་བཤད་དོ། རྩལ་བའི་
ཡོ་བྱད་ནི་སྒྱུ་རྩལ་སློབ་པའི་ཡོ་བྱད། མགོ་རེག་མ་ནི་མགོ་བྲེག་མ་སྟེ་སྐྲ་བྲེགཔའི་དོན་ནོ།
ཕ་བི་ནི་ཕ་རོལ། གྱད་ནི་རྩལ་སྟོབས་ཅན། བསྲོ་གང་བསྟེན་པ་ནི། ཁྲུས་དང་སྐུ་མཉེ་
དང་དྲིལ་ཕྱི་དང་སྟན་དང་མེའི་རེག་བྱ་ལྔ་བསྟེན་པ་སྟེ། སྒྲ་དོན་ནི། ལུས་མེར་བསྲོ་ཞིང་
བ་སྤུའི་བུ་ག་སྣུམ་གྱིས་གང་བར་བྱེད་པས་ན་བསྲོ་གང་ཞེས་བྱའོ། །སྲོ་གང་དེའི་ཆེད་དུ་
བསྲོ་གང་གི་ཁང་པ་བརྩིགས་པ་དང་། དེ་ལ་མཁོ་བའི་ཡོ་བྱད་རྣམས་འཚོགས་པར་བྱ་དགོས་
སོ། །འཁོར་གཏན་ནི། སྐར་ཁུང་གི་སྒོ་གླེགས་བཅད་པའི་ཐབས་སུ་སྒོ་གླེགས་ཀྱི་དཀྱིལ་
གྱི་ཕྱོགས་སུ་ཤིང་ཁྲུ་གང་ཙམ་གདགས་ཤིང༌། སྒོ་སྐྱེས་ལ་དེ་གཞུག་པའི་གཟུངས་གཏོད་
དེ་ཤིང་དེ་འཁོར་ལོ་བཞིན་བསྐོར་ནས་གཟུངས་དེར་གཞུག་པའོ། །གནམ་གཟེར་ནི། སྒོའི་
ཡ་ཕུབས་ལ་བཏགས་པའི་ཤིང་གི་གཟེར་བུའོ། །ཕྲེང་གཏན་ནི། རྩིག་པའི་བུ་གར་གཞུག་
པའི་ཤིང་རིང་པོ་ཕྲེད་ལ་འཇོག་པའོ། །དབྱུ་གུ་སྐ་མ་ཁ་ནི། ཕྲེད་གཏན་འཛུད་པ་དང་
འབྱིན་པའི་དབྱུ་གུ་རའི་རྐང་པ་འདྲ་བ་ཞེས་རྒྱ་ཆེར་འགྲེལ་དུ་གསུང་ངོ༌། སྒོ་གཏན་ནི། བསྲོ་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 174
ཁང་གི་སྒོ་གླེགས་བཅད་པའི་ཕྲེད་ཤིང་རིང་པོའོ། །སྤྱིར་གཏན་པ་ཞེས་པ་སྒོ་གླེགས་ལྟ་བུ་
སྤང་ལེབ་དང་། སྒོ་གླེགས་གཅོད་པའི་ཕྲེད་ཤིང་དང་། སྒོའི་ཐེམ་པ་སོགས་མང་པོ་ལ་
འཇུག་གོ །ཡང་མིག་ནི་སྒོ་གླེགས་དེ་ཕྱིར་འདྲེན་པའི་ལྕགས་ལས་བྱས་པའི་ཡང་མིག་དང་།
ལག་གཟུངས་ནི། སྒོ་གླེགས་ནང་དུ་འདྲེན་པའི་ལྕགས་ཀྱི་ལུང་ངོ་། །ས་ཕག་དང་སོ་ཕག་
གི་ཁྱད་པར་ནི། ཕ་གུ་མེར་མ་བསྲེགས་པ་ལ་ས་ཕག་དང༌། མེར་བསྲེགས་པ་ལ་སོ་ཕག་
ཟེར་རོ། །བཅེར་བ་ནི། སྤངས་པ་སྟེ། མེ་མི་འཆི་བའི་ཕྱིར་ཕྱོགས་གཅིག་ཏུ་སྤུངས་པ་
དང༌། ལྕགས་ཀྱི་ཐལ་ཕྱགས་ནི། མེ་སྤུངས་པའི་ལྕགས་ལེབ་ཀྱི་ཁེམ་བུ་ལྟ་བུ་སྟེན་ལ་ཟེ་
ཟེར་རོ། །རྩ་བ་ནི་ཉམས་པ་དང་ཁམས་རྙོག་པ་ཞེས་ཀྱང་འབྱུང་བས་མེ་དུགས་ཀྱིས་ཁམས་
འཁྲུགས་པའམ་རྙོག་པའོ། །བོག་པ་ནི་བརྒྱལ་བ། རྫས་ཀྱི་བླ་ནི། མཁོ་བའི་རྫས་ཡོ་བྱད་
སྲུང་མཁན་ཁང་སྐྱོང་གི་མིང་ཡིན། ཁྱེའུ་སུས་བྱ་བ་ནི། རྒྱུན་པའི་ཟས་ཀྱི་སྔ་ཕྱིར་ཟས་
ཟ་བའོ། །འཚོ་བ་པ་ནི་སློང་མོ་བྱས་ཏེ་འཚོ་མཁན་ནོ། །མེ་ལྡེ་ནི་མེ་བསྲོ་བ། ཤན་བསྲེ་
བ་ནི་གསེབ་ཏུ་བསྲེ་བ། དུགས་ཁང་ནི་ཁྲུས་ཁང་སྟེ་བསྲོ་ཁང་ལའང་དུགས་ཁང་ཟེར་རོ།
ཀན་པ་ན་ནི། ཞོའི་དོང་ཙེ་དང་། པ་ན་ནི་ཟངས་ཀྱི་དོང་ཙེ་ལ་བཤད་དོ། །ཤིང་ཏ་ལ་ནི་
ལོ་མ་ལ་ཡི་གེ་འབྲི་ཆོག་པ་ཞིག་སྟེ། དེའི་མཐོ་ཚད་ནི། སློབ་དཔོན་དུལ་བ་ལྷའི་ལུང་རྣམ་
འབྱེད་ཀྱི་འགྲེལ་པ་ལས། ཏ་ལ་ཞེས་བྱ་བ་ནི་སྲིད་དུ་མིའི་ཁྲུ་བདུན་ཡོད་དོ། །ཞེས་གསུངས་
སོ། ལྕགས་ཀྱི་གཞོང་རིང་ནི། ལྕགས་ལས་བྱས་པའི་ཁྲུས་བྱེད་པའི་གཞོང་པ་གྲུ་ཆུང་
ངུའི་རྣམ་པ་འདྲ་བའོ། །ཆོལ་ཟངས་ནི། རྐང་ལག་བཀྲུ་བའི་སྣོད་ཅེས་རྒྱ་ཆེར་འགྲེལ་དུ་
གསུངས་ཏེ། དེ་ནི་ས་དང་ཟངས་ལྕགས་སོགས་ལས་བྱས་པ་དབྱིབས་གླང་པོ་ཆེའི་རྨིག་
མཐིལ་འདྲ་བ་ནང་གི་དབུས་མཐོ་བ་ཀ་དམ་པའི་མེ་ཏོག་ལྟར་ལྕོག་ལྕོག་པོ་རྩུབ་པ་ཞེས་བཤད་
དོ། །ལྡོག་པ་ནི་འགུལ་བསྐྱོད་བྱེད་པ། ཀ་དམ་པ་ནི་ཚོགས་ཅན་ཞེས་པ་སྟེ། པདྨ་ལ་
འདོད་པ་དང་། ཡང་དུག་མོ་ཉུང་ཡིན་ཟེར་བ་དང༌། སྒྲའི་སྙེ་མ་ལས། མ་ཡར་ཀ་དམ་



ད་པ། 175
ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 175
པ་ཞེས་ཏེ། ཐོར་ཅོག་ཀ་དམ་པ་རུ་བརྗོད། །ཀ་དམ་པ་ནི་ཤིང་ནང་ཚན། །སྐྱེས་བུ་ཡོན་
ཏན་མེད་པ་ལའང་། །ཞེས་དོན་མང་པོ་ལ་འཇུག་པར་བཤད་ཅིང་བྱ་ཆུ་སྐྱར་ལའང་ཀ་
དམ་པ་ཟེར་རོ། །སྲན་ཚོད་ནི་ཚོད་མ་ཁུ་བ་དང་བཅས་པའི་གཤེར་ཚོད་དང་། ཚོད་མ་
ནི་ཁུ་བ་མེད་པའི་སྐམ་ཚོད་ལ་བཤད་དོ། །ནལ་གྱི་བུ་ནི་ཕ་ངོས་བཟུང་མེད་པའི་བུ། བརྒྱད་
བཀག་ནི་ཁ་སྨྲས་སམ་བཀྱོན་པ། ལྷུང་བཟེད་གར་བབ་ཏུ་བཞག་པས་སྲིལ་གྱིས་ཟོས་པ་
ནི། ལྷུང་བཟེད་གང་བྱུང་དུ་བཞག་པས་ཤུབ་སོགས་འབུས་ཟོས་པའོ། །སྲིལ་ནི་མུག་པ་
སྟེ། སྣམ་བུའི་རིགས་ཟ་བའི་འབུ་སེར་པོ་མགོ་ཕྱོགས་སྦོམ་ལ་མཇུག་མའི་ཕྱོགས་ཕྲ་བ་
ཆུང་ངུ་ཞིག་ཡོད་པ་དེའོ། །ཡུལ་སྐད་ལ་སྲིའམ་མུག་པ་ཟེར་རོ། །ཞ་ཉེའི་དབྱར་འདབ་
ནི། ཞ་ཉེ་ལས་བྱས་པའི་ཞབས་སྟེགས། ཉི་ཚེ་ནི་ཕྱོགས་རེའམ་ཅུང་ཟད། ཐ་ཚིག་ནི་ཐ་
སྙད་ཀྱི་ཚིག་གམ་ཚིག་གི་དོན། ཚོད་ཞོལ་ནི། ཚོད་མའི་ལྷག་མ་ཡིན་སྙམ། ཙུན་ད་ནི་
སྐུལ་བྱེད་ཅེས་པ་སྟེ། སྐབས་འདིར་དགེ་ཚུལ་ཞིག་གི་མིང་ངོ༌། །བབ་ཆོལ་དུ་འཇོག་པ་
ནི་མ་བརྟགས་པར་འཇོག་པ། སྐོན་བུ་ཁ་སྦྱར་ནི་ལྕག་མ་ལས་བྱས་པའི་ལྷུང་བཟེད་འཇོག་
པའི་སྣོད། གཟར་ཐག་ནི་དཔྱང་ཐག་གམ་ཐག་པའི་གདང་བུ། བར་བུར་ནི་རྫས་ཕྲན་
ཚེགས། མཆན་ཁུང་དྲོ་བ་ནི་མཆན་འོག་ཏུ་འབུར་བ། འགྱོང་བར་བྱེད་པ་ནི་འགྱང་བར་
བྱེད་པ། རྒྱ་སྐྱེགས་ཀྱི་ཚིགས་མ་ནི་ལ་ཆ། སྤྲ་ཚིལ་ནི་སྦྲང་རྩིའི་ཚིགས་མའམ་སྙིགས་
མ། རོ་ཉེ་ནི་ཞ་ཉེ་དཀར་པོ། ཚོན་མོ་སྟེང་ནི་ཞ་ཉེ་ནག་པོར་འདུལ་ཊཱིཀ་རིན་ཆེན་ཕྲེང་
བར་གསུང་། སྨན་གཞུང་འགའ་ཞིག་ལས། གཤའ་དང་ཚོན་མོ་སྟེང་མིང་གི་རྣམ་གྲངས་
སུ་བཤད་པ་དང༌། ཡང་ཞ་ཉེ་རོ་ཉེ་ཚོན་མོ་སྟེང་རྣམས་མིང་གི་རྣམ་གྲངས་སུ་བཤད་པའང་
ཡོད། ལྷན་རིང་ནི་ལྕགས་ཀྱི་ལྷན་པ་རིང་པོ། ཐམ་ཕྲན་ནི་ལྕགས་གཟེར་མགོ་ལེབ། ལྷན་
པ་ནི་ཟླུམ་པོ་དང་གྲུ་བཞི་དང་ཟུར་གསུམ་གྱི་རྣམ་པ། ཆུ་སྲིན་གྱི་སོ་ལྟ་བུ་ནི། ལྷན་པ་དེ་
རྣམས་ཀྱི་མཐའ་སོག་ལེའི་ཁ་ལྟ་བུར་བྱེད་པའོ། །སྐྱང་ནུལ་ནི་ཞལ་ཞལ་ཏེ་འདམ་གྱིས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 176
བྱུག་པ། ཤེས་ཉེན་ཅན་ནི་ཡོན་ཏན་ཅན་ཏེ། ཤེས་ཉེན་ནི་ཡོན་ཏན་ཞེས་པའི་བརྡ་རྙིང་
ངོ༌། །སྨན་བཀུས་ཏེ་བོར་བ་ནི་སྨན་ལོངས་སྤྱད་པའི་ལྷག་མ་བོར་བ། དབྱིག་ནི་རིན་པོ་
ཆེའམ་ནོར། འུ་ནི་ནི་འདི། འོ་ནི་ཡང་ཟེར། བཤུལ་བརྒྱགས་ནི་ལམ་བརྒྱགས། ཨུ་པ་
ལི་ནི་ཉེ་བར་འཁོར། སྲུ་ནི་རང་གི་མའི་སྤུན་གྱི་བུད་མེད་ལ་སྲུ་ཟེར་རོ། །སྒྲེན་མོ་ནི་གཅེར་
བུ། གཏུར་བུ་ནི་ཆོས་གོས་ཀྱི་ཤུབ། གྱ་ཚོམ་ནི་མ་བརྟགས་པ། བུམ་པ་དང་ཕོ་ལོང་གི་
སྦྱོར་བ་ནི་འོག་ཏུ་སྤོང་བ་པའི་བསམ་གཏན་གྱི་སྐབས་ནས་འབྱུང་བ་ལྟར་གཉིད་བསད་པའི་
ཕྱིར་རྣ་བ་ལ་མདོས་བུ་སྟེ་ཆུ་སྣོད་ཆུང་དུ་བཏགས་པ་དང༌། ཕོ་ལོང་ནི་གྲུ་གུ་སྟེ། སྐུད་
པ་དཀྲིས་པའི་རིལ་པོ་སྒོ་ང་ལྟ་བུ་ལ་ཐ་གུ་བཏགས་ཏེ་ཞལ་ཏ་པས་འཕེན་པའོ། །དགུང་ནི་
དབུས་སམ་དཀྱིལ། བསྙེལ་བ་ནི་བརྗེད་པ་དང་འོ་བརྒྱལ་བ་ལའང་འཇུག་གོ །དོ་ཤི་བ་
ནི་ཅུང་མིན་ན་ཤི་ཞེས་པའོ། །ཝ་ཁ་ནི་ཆུ་ཁུང་ཁ་དང་ཁང་སྟེང་གི་ཝ་ཤུལ་ཁ། སྲོག་ཆགས་
ཁྱིམ་སྤྱོང་ནི། ཕྲན་ཚེགས་འགྲེལ་པ་ལྟར་ན་བྱི་བ་ཡིན་པར་མངོན། རོ་དངར་ཞིང་ཞེས་
པའི་དངར་ནི། གྲལ་ལམ་ཕྲེང་བར་བསྒྲིགས་པ། རླུགས་པ་ནི་ཟས་མ་ཞུ་བར་འོག་ཏུ་འཁྲུ་
བ། སྒོའི་འཕར་མའམ་སྒོ་འཕར་ནི་སྒོ་གླེགས། སློབ་དཔོན་ལ་བཞར་བར་བྱ་ནི། སློབ་
དཔོན་ལ་བཅར་བསྡད་བྱ་བའམ་ཉེ་བར་བྱ་ཞེས་པའོ། །སྟོན་པ་རྫས་ཀྱིས་བསྒྲུབས་པ་ན་
བཞུགས་པ་ནི། གཙུག་ལག་ཁང་ན་བཞུགས་པའི་དོན་ཏེ། གཙུག་ལག་ཁང་ནི་ནོར་རྫས་
ཀྱིས་བསྒྲུབས་པས་དེ་སྐད་ཅེས་བྱའོ། །ཤང་ཤང་ཏེའུ་ནི། སྐད་དོད་དྲི་བ་ཇི་བི་ཀ་ཞེས་
འབྱུང་སྟེ་འཚོ་བ་འཚོ་བྱེད་ཅེས་བསྒྱུར་ཞིང་། རྨ་བྱའི་ཚད་ཙམ་པ་འདབ་མ་ཁྲ་བོ་དེ་མཐོང་
བས་དུག་ཞི་བར་བཤད་དོ། །བྱ་གག་ནི། འགའ་ཞིག་ཏུ་ཆུ་བྱ་དཀར་པོ་སྐེ་རིང་ལུ་གུའི་
ཚད་ཙམ་པ་དེ་ཡིན་པར་བཤད། སྐབས་འདིར་ཁྱིམ་བྱའི་མིང་ཡིན་ཏེ། ཨ་ཏི་ཤའི་རྣམ་
ཐར་ལས། བྱ་ལོ་ལ་བྱ་གག་ལོ་ཞེས་འབྱུང་ངོ༌། །ཞ་བོ་ནི་ལག་པ་འཁུམས་པ་སྟེ། རྐང་
པ་འཁུམས་པ་ལའང་འཇུག །འོན་ཅིག་ནི་ཕྱིན་ཅིག་གམ་ཁྱེར་ཤོག་ཅེས་པའོ། །གླུ་འདམས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 177 །
མ་ནི་མོ་མཚན་དང་བཤང་ལམ་གཅིག་ཏུ་གྱུར་པའི་མ་ནིང་མོ་ཡིན། གྲ་དག་པར་ཐུལ་འོག་
ཏུ་གཞུག་པར་བྱའོ་ཞེས་པ་ནི། ཆོམ་རྐུན་སོགས་ཀྱི་གནོད་པ་འབྱུང་ན་རྒྱལ་བུ་གཞོན་ནུ་
དད་པ་ཅན་སོགས་ཀྱི་སའམ་གྲྭར་སྐད་སྦྱར་ཏེ་ཚིག་གིས་བསྡིགས་ཏེ་ཐུལ་ནས་འོག་ཏུ་གཞུག་
པ་སྟེ་ཕམ་པར་བྱའོ་ཞེས་པའི་དོན་ཏེ། བསད་བསྐྲད་ལ་སོགས་པའི་ཆད་པ་དྲག་པོ་མི་གཅོད་
པའི་གྲྭ་ནི་གྲྭ་དག་པ་ཡིན་པར་གསུངས་སོ། ༈ །གཉིས་པ་ཐོབ་པ་མི་ཉམས་པར་སྲུང་
བའི་ཐབས། ཕམ་པའི་སྡེའི་སྐབས་སུ། སྐྱོ་མ་དང་ཐུག་པ་དང་ཟན་དྲོན་གསུམ་གྱི་ཁྱད་
པར་ནི། རིམ་བཞིན་གཟར་བུས་གྱེན་དུ་བསྒྲེང་མི་ནུས་པ་དང༌། ནུས་པ་དང་། སོར་མོ་
ལྔའི་རྗེས་དོད་ཆོག་པ་ལ་བཤད་ཅིང་། ལྡེ་གུ་དང་སྐྱོ་མ་དོན་གཅིག་སྟེ། སྐོམ་གྱི་ནང་དུ་
ཕྱེ་བཏབ་པ་ལྟ་བུ་ཐུག་པ་སླ་མོའོ། །རྟག་རེས་འཁོར་ནི། ཉིན་རེ་བཞིན་རྟག་པར་སྦྱོར་
བའི་བསོད་སྙོམས་ཏེ། ཕྲན་ཚེགས་འགྲེལ་པར། རྟག་རེས་འཁོར་ནི་རྟག་ཏུ་འབྱུང་བའི་
སྟོན་མོ་ཡིན་ནོ། །ཞེས་གསུངས་སོ། །རྨུས་བྱུང་བའམ་དམུས་བྱུང་ནི་ཚི་ཆད་དམ་ཡི་
ཆད་ཅེས་འབྱུང་བས། ཡིད་སུན་པའམ་ཡི་ཆད་པ་ལ་བྱའོ། །ཡུལ་ཡུལ་པོར་གྱུར་པ་ནི་
ཞུམ་པའམ་ངོ་ཚ་བར་གྱུར་པ། བརྗོད་པ་ནི་འདྲིད་པ་སྟེ་བསླུ་བའམ་མགོ་བསྐོར་བ། ཚིག་
བླ་གདགས་ནི་ཚིག་རུང་ཐབས་སུ་གདགས་པ། ཞེའམ་ནི་ཟེར་རམ། ཀླག་ཅོར་ཅན་ནི།
སྐད་མཐོན་པོས་ཀུ་ཅོ་འདོན་པ། ཐ་དད་དུ་གནས་པ་ལ་གཉིས་ཏེ། ལྟ་བའི་སྒོ་ནས་ཐ་དད་
དུ་གནས་པ་ནི། ཆོས་མ་ཡིན་པའི་ཕྱོགས་སུ་སོང་བ་ལྷས་བྱིན་ལྟ་བུ་དང་། སྤྱོད་པའི་སྒོ་
ནས་ཐ་དད་དུ་གནས་པ་ནི། གནས་ནས་ཕྱུང་བའི་དགེ་སློང་ལྟ་བུའོ། །གནས་པར་མི་བྱ་
བ་ནི་ཕམ་པ་འཆབ་བཅས་བྱུང་པའོ། །ཤོ་གམ་ནི་ཉོ་ཚོང་གི་ཁྲལ་དང༌། གྲུ་བཙས་ནི་གྲུ་
གླའོ། །རྒྱུན་པོ་ནི་ཤོ་དང་མིག་མངས་རྩེས་མཁན། འདྲུད་མཐུན་མ་དང༌། ཚོགས་ཅན་
མ་དང༌། གཟུགས་ཀྱིས་འཚོ་བ་དང་། འདོད་འགྲོ་མ་དང་། སྨད་ཚོང་མ་རྣམས་དོན་
གཅིག །དགུང་ནི་གནམ་མམ་མཚན་མོ་དང་ཞག་ལའང་འཇུག །སོ་སྟོ་མོ་ནི་སོ་ཟིང་མོ།



ཨ་ཀྱིས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 178
1:| ་
གཡན་པ་ནི་འབྲུམ་བུ་ཆུང་ངུ་ཟ་འཕྲུག་ཆེ་ཞིང་རྣག་འཛག་པའི་རྨ་ཞིག་གོ །ཨ་རོག་གྱ་ནི་
ནད་མེད་པར་གྱུར་ཅིག །ཨུ་ཙ་ཏིང་ག་ནི་མཆོང་ཞིང་འགྲོ་བའོ་ཞེས་ལུང་རྣམ་འབྱེད་ཀྱི་
འགྲེལ་པ་ལས་གསུང་། ག་གེ་མོ་ནི་ཡུལ་ལམ་གནས་སྤྱིའི་མིང་དང༌། ཆེ་གེ་ནི་གང་ཟག་
སྤྱིའི་མིང་ངོ་། །བརྐམ་པ་ནི་འདོད་ཞེན་ཆེ་བ། དོང་ག་ནི། དྲོད་ཆེ་སར་གཞན་ལ་འཁྲིལ་
ནས་སྐྱེ་བ་ལོ་མ་དང་མེ་ཏོག་ཆེ་ཞིང་རོ་མངར་ལ་ཅུང་ཟད་ཚ་བ་ཁྲག་གིས་བརྐྱངས་པའི་རྒྱུ་
མ་འདྲ་བའི་ཐོག་གུ་ཅན་ཞིག་སྟེ་འདིའི་མེ་ཏོག་ནི་སེར་པོར་བཤད་དོ། །ཀ་དམ་བུ་གའི་མེ་
ཏོག་ནི། ཤིང་ཀ་བུ་ཤི་སྟེ་རྨ་ལོ་ཁྲི་ཁྲི་མོའི་མེ་ཏོག་ཟེར་རོ་ཞེས་རྣམ་འབྱེད་འགྲེལ་པར་གསུང་།
དྲལ་བ་ནི་བཅོམ་པའམ་ཞིག་པ་ལ་བཤད་པས་སྐབས་འདིར་ཆགས་པས་ངོ་ཚ་བཅོམ་པ་སྟེ་
ངོ་ཚ་དང་བྲལ་བའི་དོན་ནོ། །གཡེར་བ་ནི་མཆོར་སྒེག་ཆེ་བ། ས་བཅུ་པའི་འདོད་ཆགས་
ཀྱི་མེ་ཞེས་པ་ནི། འདོད་ཆགས་ཀྱི་རྣམ་རྟོག་རིམ་གྱིས་རྒྱས་པར་བྱེད་པའི་གནས་སྐབས་
བཅུ་པ་སྟེ། དེ་ཡང་འདོད་ཆགས་ཀྱི་དགའ་བ་སྐྱེད་པར་བྱེད་པ་དང་། ཡིད་ཆགས་པར་
བྱེད་པ་དང་། ཀུན་ཏུ་རྟོག་པར་བྱེད་པ་དང་། གཉིད་སད་ལོག་དང་འདྲ་བ་སྐྱེད་པ་དང་།
ལུས་ཉམས་ཆུང་བ་སྐྱེད་པ་དང་། ཡུལ་ལ་མངོན་དུ་ཕྱོགས་པས་འཇུག་པར་བྱེད་པ་དང་།
ངོ་ཚ་སེལ་བར་བྱེད་པ་དང་། འདོད་ཆགས་ཀྱི་དབང་དུ་གྱུར་པར་བྱེད་པ་དང༌། སྐྱེད་
པར་བྱེད་པ་དང་། ལུས་བརྒྱལ་བར་བྱེད་པ་སྟེ། གནས་སྐབས་བཅུའི་བརྒྱལ་བ་ལས་འཆི་
བར་འགྱུར་རོ། །ཁད་ཀྱིས་ནི་རིམ་གྱིས་སམ་དལ་བུས། ཕྲན་ཚེགས་འགྲེལ་པར། ཏུ་
རུ་ཀའི་འབྲུ་མར་ནི་ཏུ་རུ་ཀའི་དྲིའི་རྫས་ཀྱིས་བསྒོས་པའི་འབྲུ་མར་རོ། །ཞེས་གསུངས་
ཤིང༌། སྐབས་འདིར་ཐུ་རུ་ཀ་ནི་ས་བླ་སྟེ། པལླི་ཀཱིའམ་ཤམྦ་ཀཱི་ཞེས་པའི་ཤིང་ལས་བབས་
པའི་རྫས་དྲི་ཞིམ་པ་ཞིག་གོ །ཡང་ཏུ་རུ་སྐ་ནི་ཀླ་ཀློའམ་སོག་པོ་ཞེས་འབྱུང་སྟེ། འབྱུང་
ཁུངས་ཀྱི་མིང་གིས་སྤོས་དཀར་ལ་ཏུ་རུ་ཀ་དང་། སོག་སྤོས་ཀྱང་ཟེར་ཏེ། སིདྨ་དང་མི་
གཅིག་གོ །འགའ་ཞིག་ཏུ་ཏུ་རུ་ཀ་ཨ་ཀ་རུ་སྤྱིའི་མིང་ཟེར། ལ་ལས་ཨ་ཀ་རུ་ནག་པོའི་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 179
མིང་དུ་བཤད་པའང་ཡོད། ཡི་གེའང་ཏུ་རུ་སྐ་དང༌། ཏུ་རུ་ཥ་དང་། དུ་རུ་ཀ་ཞེས་མི་
འདྲ་ཙམ་འབྱུང་བས་དོན་འདྲ་མིན་བརྟག་པར་བྱའོ། །དབྲེ་བོར་གྱུར་པ་ནི་རྩོག་པར་གྱུར་
པ་སྟེ། དབྲེ་ནི་རྩོག་པ་ཞེས་པའི་བརྡ་རྙིང་ངོ༌། ལྔར་པར་གྱུར་པ་ནི་གཤེར་བར་འགྱུར་
བ། ཕྲུ་བླུག་པ་ནི་ཕྱེ་མའམ་ས་ཅུང་རགས་པ་བླུགས་པ། སྤུ་ཟིང་བྱེད་པ་ནི་བ་སྤུ་ལངས་
པ། རོད་ཉམས་པ་ནི་ངོ་མདངས་ཉམས་པ། སྲོ་ཤི་ནི་ཞུམ་དྲག་པའམ་དཔའ་ཞུམ་པ། བཅོམ་
ཆུང་ངུ་ནི་འཇིགས་ནས་སྒྲ་སྐད་ཆུང་བ། གཏམས་པ་ནི་གང་བ་དང༌། བཅོལ་བ་དང་།
བཤད་པ་དང་། བསྟན་པ་སོགས་ལ་འཇུག་པ་ལས་འདིར་ཕྱི་མ་ལྟར་རོ། །དྲིའི་ལག་རིས་
ནི། ཕྲན་ཚེགས་འགྲེལ་པར། དྲིས་དཔུང་རྒྱན་གྱི་རྣམ་པ་ལྟ་བུ་བྲིས་པའོ་ཞེས་གསུངས་
སོ། །ཤིང་ཐགས་ཀྱི་ནང་ན་སྒྲེན་མོར་ཁུ་ལེ་ལྟ་བུ་ཞེས་པ་ནི། སྤྱིར་ཤིང་ཐགས་ནི་བརྡ་
རྙིང་ཅོག་ཙེའི་མིང་དུ་བཤད་ཀྱང་འདིར་ནི་ཤིང་གི་དྲ་མིག་ནང་ན་གཅེར་བུར་ཁུ་ལེ་ལྟ་བུའི་
སྣོད་ཅེས་པའི་དོན་ཏེ། ཁུ་ལེ་ནི་སྲང་ཆའི་གདེག་རྫས་འཇོག་པའི་ཐེབ་ཙེ་ལྟ་བུའི་མིང་ངོ༌།
སྨྱུགས་ལ་ནི་བཅུག་ལ་ཞེས་པ་དང་། འོལ་བ་ནི་བྱ་ནེ་ལེའོ། ༈ །སྤྱིལ་བུ་ནི་ཁང་ཆུང་།
བན་དྷུ་ཇི་བ་ཀ་ནི་རྩ་ལག་འཚོ་ཞེས་པ་སྟེ། མེ་ཏོག་དམར་པོ་ཛཱ་ཏིའི་ལྟ་བུ་ཞིག་ཡིན་པར་
བཤད་ཅིང་། འགའ་ཞིག་ཏུ་ཛཱ་ཏིའི་མེ་ཏོག་ཡིན་ཡང་ཟེར། རལ་བ་དང་དྲུམས་པ་ནི་ཇིབ་
པ་དང་གས་ཀ་བྱང་བ། ཐོང་མི་པ་ནི་རང་ཉིད་གསོད་པར་འདོད་པ་ཞེས་པའི་དོན་ཏེ། རྣམ་
འབྱེད་འགྲེལ་པ་ལས། ཐོང་མི་པ་ཞེས་བྱ་བ་ནི་གསོད་པར་འདོད་པའོ། །ཞེས་གསུངས་
སོ། །གྱོད་ལ་བསྐྲུན་པ་ནི་གྱོད་ལ་གཏུགས་པའམ་གྱོད་ལ་ཁྲིད་པ། མ་ཤ་ཀ་ནི་འགྲོན་བུ་
བརྒྱད་ཅུའི་རིན་ཐང་གི་ཚད་ཀྱི་པ་ནའི་མིང་སྟེ། དེ་ལ་གསེར་དངུལ་ཟངས་ལྕགས་ཀྱི་མ་
ཤ་ཀ་ཅི་རིགས་ཡོད་པར་ལུང་ཞུ་བ་ལས་གསུང༌། ཤ་སྦྲང་ནི་ནགས་སྦྲང་སྟེ། མི་ཕྱུགས་
ལ་སོ་བཏབ་སྟེ་ཁྲག་འཇིབ་པའི་སྦྲང་མ་དེ་ཡིན། སྦྲང་བུ་ནི་སྦྲང་ཐ་ཞེས་པ་མི་གཙང་བ་ལ་
འཁོར་བའི་སྦྲང་མའོ། །འཆེལ་བ་ནི་ཞེན་པའམ་འཆད་པ། ཁ་ཚར་ནི་སྣམ་རས་སོགས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 180 1:
ཀྱི་སྣེ་མོར་སྐུད་པ་གཞན་འཐུད་ནས་བཏགས་པ་དང༌། ཕུན་ཚར་ནི་རྒྱུའི་སྐུད་པའི་འཕྲོ་
ལས་བྱུང་བའོ། །ལ་གཅན་གྱི་ལྕེ་རྟེན་ཞེས་པའི་ལྕེ་རྟེན་ནི་བརྗོད་པའམ་སྙད་འདོགས་པ་
ཞེས་འབྱུང་བས། ལ་གཅན་གྱིས་བརྗོད་པའམ་ལ་གཅན་ལ་ཁག་སྐྱེལ་བའོ། །སྒེའུ་ཆུང་
ནི་བརྡ་སྙིང་འགྲོ་བ་ཞེས་འབྱུང་ཡང་འདིར་སྒོ་ཆུང་གི་མིང་ངོ༌། །ཏེ་པོར་ནི་ཤིན་ཏུའམ་
རབ་ཏུ། ལག་བོད་ཀྱི་ལས་ཀྱིས་ལས་བྱ་བ་ནི། གླ་མི་ལེན་པར་ལག་ནུས་ཀྱིས་ལས་བྱ་
བའོ། །ཞིང་གི་ཐོག་ཤས་ནི་ས་ཞིང་གི་འབྲུ་སྐལ། བཀུར་བ་ནི་ཁུར་བ་དང་ཁྱེར་བ་ལའང་
འཇུག །ལ་བ་ནི་སྣམ་བུ་འཐུག་པོ་དང་སྣམ་བུ་སྤུ་རིང་པོ་སྟེ། དེ་ལ་པར་སིག་གི་ཡུལ་
གྱི་ལ་བ་འཐུག་ཅིང་འཛུབ་ཚད་ལས་རིང་བའི་སྤུ་ཅན་རིན་ཐང་ཆེ་བ་ཞིག་ལ་ལ་བ་མཆོག་
ཅེས་བཤད་དོ། །བརྣགས་པ་ནི་བཟོད་པའམ་བསྲན་པ། བཙོ་བླག་མཁན་ནི་ཁྲུས་མཁན་
ནམ་ཚོས་རྒྱག་མཁན། འཛེ་ཏའི་ཚལ་ནི་རྒྱལ་བྱེད་ཚལ། གནད་ལ་བསྒྲེ་བ་ནི་གཡོ་ཐབས་
ཀྱིས་གནོད་པ་བྱེད་པས་སྟེ། རྗེའི་མདོ་རྩའི་ཟིན་བྲིས་ལས། གནད་ལ་བསྒྲེ་བ་ནི་ཡོན་པོ་
དང་གྱ་གྱུའི་རྣམ་པས་གནོད་པ་བྱེད་པ་སྟེ། དེ་སུ་ལ་ཡང་མི་བྱའོ་ཞེས་གསུངས་སོ། །སྙིང་
བཞོས་པ་ནི་སེམས་གསོ་བྱས་པ། གོར་མ་ཆག་དང་གོར་མ་བཀུམ་པ་ནི་ཐེ་ཚོམ་མེད་པའམ་
ཐག་བཅད་པ། དབྱེན་སྤྱོ་བ་ནི་ཡིད་དཀྲུགས་པ་དང་བཟི་བ་དང་མཐོ་འཚམ་པ་སོགས་ལ་
འཇུག །ན་ལེ་ཤམ་ནི་ཕོ་བ་རི་ཡིན་པར་བཤད་ལ། མངོན་བརྗོད་ལས། ན་ལེ་ཤམ་དཀར་
པོ་ནི། རེ་ཎ་ཀ་ཞེས་པའི་ཤིང་ཞིག་ཏུ་བཤད་དོ། །མཚེའུ་ནི་མཚོ་ཆུང་ངུ་། སྙི་ནི་བྱ་འཛིན་
པའི་རྒྱ། རྙིང་ནི་གལ་ཟེར་བ་རི་དྭགས་འཛིན་པའི་རྒྱའོ། །གཞོན་ནུའི་དཔེའི་མདོ་སྡེ་ཞེས་
པ་ནི། རྒྱལ་རིགས་གཞོན་ནུ་དང༌། བྲང་འགྲོ་གཞོན་ནུ་དང་། མེ་ཆུང་ངུ་དང་། དགེ་
སློང་གཞོན་ནུ་སྟེ་བཞི་ལ་ཁྱད་གསོད་མི་བྱ་ཞེས་དཔེ་བྱས་ཏེ་གསུངས་པའི་མདོ་ལ་དེ་སྐད་
བརྗོད་དོ། །ལན་ཚྭའི་སྨན་བཙབས་ནི་ལན་ཚྭའི་རྩབ་མོ་སྟེ། ཁ་ཅིག །པི་པི་ལིང་དཀར་
པོའི་རྩ་བ་མོ་ལན་ཚྭ་ཅན་ཡིན་ཟེར། སྤྱིར་སྨན་རྩ་བ་ནི། རྩ་བ་དང་སྡོང་པོ་སོགས་ཀྱི་སྨན་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 181
ཆུས་སྤངས་ནས་བཙགས་པའི་ཁུ་བ་སྐྱར་པོ་ལ་བཤད་དོ། །བྱ་མ་རྟ་ནི་བང་ཆེན་དང་ཕོ་
ཉ་དང་ཉན་རྣ་ལའང་འཇུག ། སྟོངས་པ་ནི་ཕན་པའམ་གྲོགས། ཕྱི་མ་ནི་ཐོག་འགེལ་བའི་
དྲ་བའི་མིང་ཡིན། ལན་ཀན་ནི་ཕུ་ཤུའམ་ཁ་ཁྱེར་ཞེས་ཀྱང་བྱ་སྟེ། ཁང་པའི་ཁྱམས་ཀྱི་
མཐའ་སྐོར་དུ་སྤང་ལེབ་བམ་ཤིང་གི་དྲ་མིག་ཇེ་མཛེས་སུ་བསླངས་པའི་མིང་ངོ༌། །གཞོའོ་
ནི་བཞད་དོ་དང་འགྲོའོ་ཞེས་པ་དང་། མེལ་ཚེ་བ་ནི་ལྟ་རྟོག་པའམ་བྱ་ར་བ། གན་དྷེའི་
ཐེའུ་ནི་གན་ཡོག །དུས་ཀྱི་འཁོར་ལོ་ནི་དུས་ཚོད་ལྟ་བུའི་འཁོར་ལོ། བདུན་པ་ནི་བླ་གོས་
དང་། ལྔ་པ་ནི་མཐང་གོས་ཀྱི་མིང་ཡིན་ཏེ། སྣམ་ཕྲན་གྱི་སྒོ་ནས་བཏགས་པའོ། །རྒྱ་
ཅན་ནི་སྐ་རགས་སྐུད་པ་མང་པོ་ལས་བཏགས་པ་ཁོང་སྟོང་ངམ་སྦུབས་སྟོང་ཅན་དང་། ཤུར་
བུ་ནི་སྐ་རགས་ཞེང་ཆེ་ལ་སྲབ་ཅིང་ལེབ་ལེབ་པ། ལྕགས་པོད་ནི་ལྷས་མ་གྲུ་བཞི་དང༌། ཤུར་
བུ་ཕྲེའུ་ནི་སྐུད་པ་ཁྲ་བོ་ལས་བཏགས་པ་མདོ་མངོར་བུ་གུ་ལྔའམ་དྲུག་རིམ་དུ་བཏོད་པའི་སྐ་
རགས་སོ། །ཡང་ལྕགས་པོད་ནི་སྐ་རགས་སྦོམ་པོ་དང་། ཤུར་བུ་ཕྲེའུ་ནི་སྐ་རགས་རྒྱུན་
ཕྲ་མོའོ། །ཞེས་རྣམ་འབྱེད་འགྲེལ་པར་གསུངས་སོ། །ཚམ་ངམ་ནི་འཇིགས་སྟངས་ཏེ།
སྐྲག་པའི་སྟངས་ཀ་བྱེད་པའོ། །འོན་ཅིག་ནི་བྱོན་ཅིག་དང་ཁྱེར་ཤོག་ལའང་ཟེར། འཕོང་
གི་སློབ་དཔོན་ནི་མདའི་སློབ་དཔོན། གན་དྷེ་ནི་གནྟི་སྟེ་བོད་སྐད་དུ་བསྒྱུར་ན་འགྲམ་ལྡན་
ཞེས་པའོ། །མ་སྡར་ནི་མ་སྐྲག་ཅེས་པ་སྟེ། སྔར་བ་ནི་སྐྲག་པའི་མིང་ངོ་། །ཡ་གད་ནི་
རྐང་རྟེན་ནམ་སྐས་ཀ །སྤྱི་གཅེར་ནི་སྤྱི་ཐེར་དང་ཅི་ཅེར་དང་སྒྲེ་བྱི་ཡང་ཟེར་ཏེ། མགོའི་
སྐྲ་བྱི་ནས་མེད་པའི་མིང་སྟེ་ཡུལ་སྐད་ཀླད་དབྱི་ཟེར་རོ། བིལ་བ་ནི། ཀ་བེད་ཆུང་བ་མོ་
རིགས་ལ་བིལ་བ་ཞེས་བྱ་སྟེ་བཀྲ་ཤིས་པའི་རྫས་ཀྱི་ནང་ཚན་དེའོ། །ཀ་བེད་ཆེ་བ་ཕོ་རིགས་
ལ་ཆག་ཚང་ཀུ་བ་ཟེར། ཀ་བེད་དམ་ཀུ་བ་ནི་རྒྱ་ནག་སྐད་ཧུ་ལུ་ཟེར་བ་རིལ་པོ་ཁོང་སྟོང་
དེ་ཡིན། ཅི་ཡོག་ནི། ཅི་ཁེབས་སམ་ཅི་འདང་། ཕོལ་མིག་ནི་འབྲུམ་བུ་ཕྲ་མོ་དག་ཡོད་
པའོ། །ཞེས་བུ་སྟོན་རིན་པོ་ཆེའི་ལས་ཊིཀ་ལས་གསུངས། སྲོལ་གོང་ནི་མགྲིན་པའམ་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 182
སྟེ། སེལ་པོ་ནི་ལྕི་བ་སོགས་ཁུར་རྒྱུ་སླེའུའམ་སེ་བོ། བརྣངས་པ་ནི་མིད་པར་ཟས་སོགས་
ཐོགས་པ། སྐྱེན་པར་འདོང་བ་ནི་མགྱོགས་པར་འགྲོ་བ། བཤུལ་དུ་བསྐྱོན་པ་ནི་རྒྱབ་ཏུ་
ཞོན་དུ་བཅུག་པ། གཟུ་པོ་ནི་རྒྱལ་ཕམ་དྲང་པོར་འབྱེད་པའི་དཔང་པོ། སྒྲིག་མ་ནི་སྨྱུག་
མ། ཨུཏྤལ་ནི་སྟེང་འཐུང་དང་། པདྨ་ནི་ཆུ་སྟེང་འཕྱོ་དང༌། ཀུ་མུ་ད་ནི་ས་དགའ་འམ་
ས་མོས་ཞེས་བསྒྱུར་ཏེ། འདི་ཨུཏྤལ་དཀར་པོའི་མིང་དུ་བཤད་དོ། །ཤི་ཤབ་ནི་དྲི་ཉལ་
ཞེས་པ་སྟེ་ཨ་ཀ་རུའི་མིང་ཡིན། རྐེ་བ་ནི་པགས་བ་སྐམ་པ། དན་ད་ཀའི་དགོན་པ་ནི་ཤིང་
ས་ལ་སོགས་ཀྱི་ནགས་ཀྱི་མིང་ཡིན་པར་བཤད་དོ།། ༈ །།ལྷག་མའི་སྡེའི་སྐབས་ནི། ལག་
པ་བསྙལ་བ་ནི་ལག་པ་བཀྲུས་པ། ཀུན་དོང་ནི་སྒོག་པ་སྟེ་བཙོང་ལའང་བཤད་དོ། །ལན་
བུའམ་ལན་ཚར་ནི་བུད་མེད་ཀྱི་སྐྲའི་ཐོར་ཅོག །འགྲོངས་གདངས་པ་ནི་མོ་མཚན་གདངས་
པ། འཁོར་བས་བཙོགས་པ་ནི་དབྱུག་པས་བརྫངས་པ། འདྲེད་དེ་བརྡེག་འཆོས་པ་ནི། འདམ་
རྫོབ་བམ་ཁྱགས་རོལ་ལྟ་བུར་ཤུར་ནས་འགྱེལ་པ། དྭ་ནི་དྭ་ཕྲུག་སྟེ་ཕ་ཤི་པའི་བུ། མདུན་
ན་མོ་ནི་མདུན་ཐད་ཀའམ་ངོ་མ། མཆིད་ནི་གླེང་མོའམ་གཏམ། སྐབས་འདིའི་བཞེས་
ཤིག་ནི་གཞེས་ཤིག་སྟེ་བཞུགས་ཤིག་ཅེས་པའི་དོན་ནོ། །སྟེག་ཅིང་སྤྱད་པ་སྤྱོད་པ་ནི་སྒེག་
ཅིང་འགྲོ་བར་བྱེད་པ། མགལ་དུམ་ནི་མེས་ཚིག་པའི་ཤིང་དུམ། སྨྱན་བྱེད་པ་ནི་གཉེན་
གཏམ་བྱེད་པ་སྟེ། བུ་དང་བུ་མོ་སྤྲད་པའི་འཕྲིན་བྱེད་པ། མགོ་རེག་ནི་རབ་བྱུང་སྒྲ་དང་
གཙུག་ཕུད་བྲེགས་པ་ལ་མགོ་རེག་དང་མགོ་ཟླུམ་ཞེས་སྨད་པའོ། །སྦྲུམ་པ་ནི་མངལ་ཆགས་
པ། ཁྱིམ་སྲིད་དམས་པ་ནི་ཁྱིམ་གྱི་འབྱོར་པ་ཉམས་པ། དོར་བྱས་པ་ནི་གཡོ་བྱས་པ། དུམ་
པ་ནི་འཆམ་པའམ་མཐུན་པ། ཁང་པའི་སྐབས་ལ། ཧ་ཅང་སྟོབས་ཆུང་ངོ་ཞེས་པ་ནི། ཕན་
སྟོབས་ཆུང་བ་སྟེ། ཆར་རླུང་སོགས་སྐྱོབ་མི་ཐུབ་ཅེས་པའོ། །ཁྱིམ་པ་རྣམས་ཁ་བགྱིད་
པ་ནི་ཁ་སྡང་བ། གྱོང་གྲུགས་ནི་གགས་གོགས་སམ་ཡ་ཡོ། རྡོ་ཡང་སྤྲེང་མི་ནུས་པ་ནི་རྡོ་
འདེགས་མི་ནུས་པའམ་རྩིག་མི་ནུས་པ། ལག་གི་བླ་ནི་ལས་ཀའི་མགོ་བ་སྟེ་ལས་དཔོན། གཏུན་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 183
བུ་ནི་འབྲས་སོགས་བརྡུང་བའི་གཏུན་ཆུང་། ས་གཞི་དོམས་ཤིག་ནི་ས་གཞི་འདེམས་ཤིག་
ཅེས་པའི་སྐུལ་ཚིག །གཞོར་ནི་འཇོར་ཏེ་ས་རྐོ་བྱེད་ཀྱི་ལྕགས་ལེབ་ཤིང་གི་ཡུ་བ་ཅན། སྣ་
ཆེན་པོ་ནི་སྡེ་པའི་གཙོ་བོ། རན་དང་ཆབ་ནི་རྩྭ་དང་ཆུ། གློ་བ་དགའ་བ་ནི་སེམས་དགའ་
བ། འཕན་ཁར་བཞག་པ་ནི་ཕ་ཁར་བཞག་པའམ་ཕྱོགས་ཤིག་ཏུ་བཞག་པ། བྲང་འགྲོ་ནི་
ཀླུའམ་སྦྲུལ། ཕྱིམ་བྲེད་ནི་ཕྱི་དྲོ། དྲུག་ཅན་གླིང་རྗེས་ཆུ་ནི་རྒྱ་མཚོ་དང་བ་ལང་གི་རྨིག་
རྗེས་ཀྱི་ཆུ། གདུགས་ནི་ཉི་མའམ་ཉིན་མོ་དང་། དགུང་ནི་གནམ་མམ་མཚན་མོའི་བརྡ་
རྙིང་། རྫུད་པ་ནི་རིད་པ། བསྙིལ་ཅིག་ནི་སྐྱོད་ཅིག །ཆེ་བཞི་ནི་དབང་པོ། མིང་པོ་ནི་
གཅེན་ནམ་ཕུ་བོ། ནན་ཏུར་ནི་ཆད་པ། བྱེའུ་ཟུལ་ནི་ས་འོག་ཏུ་ཐོགས་མེད་དུ་འཛུལ་བ།
འོག་པག་ནི་སྐ་རགས་རྒྱན་ཅན། བཞམས་ཏེ་བསྒོ་བ་ནི་གསང་སྟེ་བསྒོ་བའམ་ཤུབ་བུས་
བསྒོ་བ། འཇུད་པ་ནི་འཇུག་པ་སྟེ་འཛུད་པའང་ཟེར། ངོ་སོ་ལས་བྱུང་བ་སྦྱིན་པ་ནི་བྱ་དགའ་
སྟེར་བ། དགེ་བསྙེན་ཆུ་རྒྱུན་ཅན་ནི་དགེ་བསྙེན་དད་པ་རྒྱུན་བརྟན་པ། བཀའ་བློ་མི་བདེ་
བ་ནི། ཉེས་པ་གླེང་དུ་མི་འཇུག་པའམ་གླེང་མི་བདེ་བ། རླུང་གིས་སླགས་པ་ནི་རླུང་གིས་
བསྡུས་པའམ་དེད་པ། འཚལ་མ་ནི་ཁ་ཟས་དང་། རད་པའམ་རོད་པ་ནི། གོས་ཀྱི་མིང་
ངོ༌།། ༈ །།སྤང་ལྟུང་སྐབས་ནི། ཁྲི་བརླང་བ་ནི། ཁྲི་ཡངས་པའམ་དབྱིབས་ལེགས་པ།
བམ་པོར་སྦྲེས་པ་ནི་མཉམ་པོར་བསྡམས་པ། ཁ་དུམ་པ་ནི་ཁ་འཆམ་ཞིང་འདུས་པ། འཕྲིགས་
པ་ནི་ཤེས་པའམ་བློས་ཐིགས་པ། བཀདའ་མཆིད་འཚལ་བ་ནི་གསུང་གླེང་བགྱིད་པ། མདུན་
དུ་བདར་བ་ནི། གུས་པའི་ཆེད་མདུན་མར་མཛེས་པར་འཁོད་པའམ་མདུན་ནམ་སྔོན་དུ་
འགྲོ་བ། དོགས་ནི་ས་གཞི། སངས་རྒྱས་འཇིག་རྟེན་པའི་ཐུགས་བསྐྱེད་ཚེ་ཐུགས་ལ་གར་
དགོངས་སྲོག་ཆགས་གྲོག་སྦུར་ཡན་ཆད་ཀྱིས་ཤེས་ལ། འཇིག་རྟེན་ལས་འདས་པའི་ཐུགས་
བསྐྱེད་ན་སར་གནས་ཀྱི་འཕགས་པས་ཀྱང་ཐུགས་དགོངས་མི་ཤེས་པ་ཡིན་གསུང་། མི་
བྲ་བ་ནི་མི་ཕོད་པའམ་མི་གཏོང་བ། ཟུང་ང་ནི་གོས་སོགས་བཀལ་བའི་ཐག་པའི་གདངས་
།
།



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 184
བུ། བརྟད་པ་ནི་གློ་བུར་བའམ་བྲེལ་བ། མདུན་ས་ནི་ཚོགས་ས། ཤིང་ང་དཔུང་བཅད་ནི་
དགེ་སློང་མའི་གོས་ཏེ། དགེ་སློང་མ་ལ་ཆོས་གོས་རྣམ་གསུམ་གྱི་སྟེང་དུ་བྲང་གི་མདུན་
ཕྱོགས་གབ་པའི་ཆེད་དུ་ཤིང་ང་དཔུང་བཅད་དང་རྔུལ་གཟན་ཏེ་ཆོས་གོས་ལྔ་དགོས་ཤིང༌།
ཕྱི་མ་གཉིས་ཀྱི་ཚད་བླ་གོས་དང་འདྲའོ། །ཚུར་གསོལ་ཞེས་པ་ཡི་གེ་ནོར་ཏེ། ཚུལ་སྩོལ་
ཏེ་ཚུར་གནང་ཞེས་པའོ། །གོས་ཀྱིས་ཆ་བ་ལ་བརྩོན་པ་ནི་གོས་བཟང་པོའི་ཕྱིར་དུ་བརྩོན་
པ། དྲ་བ་ནི། ཡོ་བྱད་རྣམས་སྡུད་རྒྱུའི་སྐུད་པ་ལས་བྱས་པའི་དྲ་ཁུག་གོ །དཀྱུས་མོ་
བྱེད་པ་ནི་རྒྱག་ཅིང་འགྲོ་བ། དྲུངས་མ་ཟོས་པ་ནི་རྩ་བ་མ་ཟོས་པ། ས་ཐམས་སུ་ཆུག་པ་
ནི་ས་དོང་དུ་ཆུག་པ། ཀིམ་པའི་འབྲས་བུ་ནི། ཤིང་ཐོག་ཕྱི་བཟང་ལ་ནང་ངན་པ་དང་པོར་
ཟ་བའི་ཚེ་ཞིམ་པ་ལྟར་སྣང་ཡང་ཟོས་རྗེས་ནད་བསྐྱེད་ནས་སྡུག་བསྔལ་བ་ཞིག་ཡིན་གསུང་།
སྐབས་འདིར་ཁུམ་ཞིག་ནི་སོད་ཅིག་ཅེས་པའི་སྐུལ་ཚིག །ཕྱི་འཕྲེད་ནི་ཕྱི་དྲོ། ཁུར་ཙ་
བར་འགྱུར་ནི་ཁུར་པོ་འཁུར་དུ་བཅུག་གོ་ཞེས་པའོ། །རྔོན་བྱ་བ་ནི་ནན་ཏན་རྗེས་སུ་བསྒྲུབ་
པར་བྱ་བ། གཞོང་བུ་ནི་གཞོང་པ་ཆུང་ངུ་། ཟ་མ་ཏོག་ནི་སྒམ་ཁ་སྦྱར། དོ་ར་ཐུང་ནི་
རྐང་གོས་སམ་རྐང་དཀྲིས་ཀྱི་གོས། བླིང་ཀར་ནི་འཛིན་བྱེད་ཅེས་པ་སྟེ། གསེར་གྱི་སྤྱི་
བླུགས་ཀྱི་མིང་ཡིན་ཏེ། མངོན་བརྗོད་ནོར་བུའི་ཕྲེང་བ་ལས། ཐིང་ཀ་ར་ནི་གསེར་སྤྱི་བླུགས།
ཞེས་གསུངས་སོ། །དངར་ཁ་བྱས་པ་ནི་འགྲེང་ཐབས་སུ་གྲལ་བྱས་པ། སྟབས་མ་སྔ་ནི་
བྲེལ་རྟབས་མ་སྔའམ་མ་རིངས། བླ་མཁྱེན་ནི་བཙུན་མོའི་འཁོར་གྱི་སྤྱན་ནོ་ཞེས་འབྱུང་
བས། སྤྱན་ནི་སྤྱན་པ་སྟེ་བྱ་ར་བྱེད་མཁན་ནམ་ལྟ་རྟོག་པའི་མིང་ངོ༌། །དྲོད་མི་ཤེས་པ་
ནི་ཚོད་མི་ཤེས་པ། གཅམ་བུ་ནི་བཅོས་མ། གཟུགས་ཅན་སྙིང་པོའི་སྙིང་ཚོམས་པ་མཆིས་
པ་ཞེས་པ་ནི། རྒྱལ་པོ་གཟུགས་ཅན་སྙིང་པོའི་སྙིང་ལྟར་གཅེས་པར་ཡོད་ཅེས་པ་སྟེ། སྙིང་
ཚོམས་ནི། བཀྲབས་པ་ཞེས་འབྱུང་བས་མང་པོའི་ནང་ནས་འདམས་པའི་དོན་ནོ། །མཚམས་
ཆེན་པོ་གཅད་དོ་ནི། གནོད་པ་ཆེན་པོ་བྱའོ་ཞེས་པའོ། །པཉྩ་པ་ནི་ལྔ་ལེན་པ་སྟེ། ལྔ་ལེན་



ཨ་ཀྱིས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 185 1
ནི་ཡུལ་གྱི་མིང་ངོ༌། །སྐབས་འདིའི་ཕན་ཕུན་མེད་པ་ནི་ཆུད་ཟོས་སུ་མི་འགྲོ་བ་ཞེས་པའི་
དོན་ནོ། །ཧྲལ་པོ་ནི་འཆལ་བའམ་འདོད་ཞེན་ཅན། འགོད་པ་ཅི་ཡོད་ནི་ཁྱད་པར་རམ་
འགལ་བ་ཅི་ཡོད། ཁྱེའུ་ཞིག་རྙེས་ཤིག་ནི་བུ་ཆུང་ཞིག་གཡོར་ཞིག །རྟུག་པ་ནི་ཕྱི་མའམ་
དྲི་ཆེན། དཀར་པོ་དང་འཁོབ་བལ་གྱི་ཁྱད་པར་ནི། གློ་དང་རྒྱབ་དང་གཉའི་བལ་ལ་དཀར་
པོ་དང་། མགོ་དང་རྐང་པ་དང་ལྟོ་ནས་སྐྱེས་པ་ལ་འཁོབ་བལ་དུ་མདོ་རྩ་འགྲེལ་ལས་བཤད་
དོ། །འཁོབ་པ་ནི་ངན་པ་ཞེས་པའི་བརྡ་རྙིང་ཡིན་པས། བལ་ངན་པའམ་དམན་པ་ཞེས་
པའི་དོན་ནོ། །ཨུ་དུམ་ཝ་ར་ནི། བོད་དུ་བསྒྱུར་ན་མཆོག་འཕགས་དང་། བདུད་འཇོམས་
དང༌། ལྟར་ལྟར་ཤིང་སོགས་སུ་བསྒྱུར་ཞིང་དེ་ཁྱད་པར་བ་ནི། སངས་རྒྱས་འཇིག་རྟེན་
དུ་བྱོན་དུས་མ་གཏོགས་མི་འབྱུང་བར་རྟོགས་བརྗོད་བརྒྱ་པ་ལས་གསུངས་སོ། །བདེ་བར་
གཤེགས་པའི་མཐོ་གང་ནི་མི་འབྲིང་ཚད་ཀྱི་ཁྲུ་ཕྱེད་དང་དོ་ཡིན། འཕག་པ་ནི་འགྲོ་བ་དང་། །
འཕགས་སོ་ནི་སོང་ངོ་ཞེས་པའོ། །ཁུར་ཙ་པ་ནི་ཁུར་པོ་པ། ཀ་ཀ་ཎི་ནི་བོན་ཊིཀ་ཞེས་པ་
འགྲོན་བུ་ཉི་ཤུའམ་དེའི་རིན་ཐང་གི་མིང་དང་། ཀ་ཀ་ཎི་བཞི་ལ་མ་ཤ་ཀ་གཅིག་དང་། མ་
ཤ་ཀ་ལྔ་ཀར་ཥ་པ་ཎའི་བཞི་ཆའི་ཚད་དུ་བརྩི་ལ། འོན་ཀྱང་ཡུལ་དུས་ཀྱི་དབང་གི་བརྩི་
ཚུལ་མཐའ་གཅིག་ཏུ་མ་ངེས་པར་བཤད་དོ། །གཞོལ་ལོ་ནི་སྐབས་འདིར་བཅོལ་ལོ་ཞེས་
པའི་དོན་དང༌། བསྟན་པ་ལ་འདྲུམས་པ་ལྟུང་བས་ཞེས་པ་ནི་བསྟན་པ་ཚར་རལ་ཅིང་ལྟུང་
བ་འབྱིན་པར་བྱེད་པ་ཞེས་པའི་དོན་ནོ། །མངོན་མཚན་ཅན་ནི་དབྱིག་དང་གསེར་དངུལ་
སོགས་ཀྱི་མིང་ངོ་། །ཀུན་དགའ་ར་བ་པ་ནི་མེ་ཏོག་དང་ཤིག་ཐོག་གི་ར་བ་སོགས་སྲུང་བའི་
མི་སྐྱ། སྐབས་འདིའི་ཁྲོལ་བུ་ནི་ཤ་དུམ་དང་འཚོགས་པ་ནི་ཤ་གཡོས་པ་ལ་བྱའོ། །བཟའ་
བ་ལྔ་དང་རིན་པོ་ཆེ་ལྔ་སོགས་ནི། འབྲས་ཆན་ཟན་དྲོན་སྣུམ་ཁུར་དང༌། །ཤ་དང་ཉ་ཤ་
བཟའ་བ་ལྔ། །ཅི་ཅེ་ཁྲེ་རྒོད་རྒྱ་སྲན་ཁྲེ། །བྲ་བོ་བཟང་བར་སྨོས་པ་ལྔ། །གསེར་དངུལ་
བ་ཌཱུརྱ་དང་ཤེལ། །མུ་ཏིག་རྣམས་ནི་རིན་ཆེན་ལྔ། །ཞ་ཉེ་ཟངས་དང་རོ་ཉེ་ཁྲོ། །ལྕགས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 186
ཏེ་རིན་ཆེན་སྨོས་པ་ལྔའོ། །ཙི་ཙེ་ནི་ཀོ་དྲ་བ་ཞེས་པ་དང་། ཅི་ཙེ་དང་ཙི་ཙི་མི་གཅིག་པར་
བཤད་དེ། ཙི་ཙི་ནི་ཨ་ཎ་ཞེས་པ་ཁྲེ་དང་འདྲ་བ་ལ་དེ་ལས་རྩུབ་ཅིང་ཆུང་བ་འབྲུ་དཀར་
པོ་ཅན་ཞིག་ཡིན་པར་བཤད། རྒྱ་སྲན་ནི་སྲན་ཆུང་རིལ་མོ་དཀར་ནག་ཅི་རིགས་ཡོད། ཁྲེ་
ནི་སྙེ་མ་ཆེ་ལ། ཁྲེ་རྒོད་ནི་དེ་དང་འདྲ་བ་ལ་སྙེ་མ་ཆུང་ཞིང་སེར་སྐྱ་དང་དམར་སྨུག་ཅི་
རིགས་ཡོད། ནུ་རྫི་ནི་ཉིང་ཁུ་སྟེ་ཆང་གི་མིང་དུའང་བཤད། གཟོང་གིས་ཀྱང་ཁྲག་གིས་
ཕྱིས་བུ་ལེན་འདོད་པ་ནི། ལྕགས་གཟོང་གིས་ལུས་ཕུག་ནས་སྣོད་དུ་ཁྲག་ལེན་འདོད་ཅེས་
པ་སྟེ། གཟོད་ནི་ཤིང་དང་རྡོ་སོགས་འབིག་བྱེད་ཀྱི་ལྕགས་ཀྱི་ལག་ཆ་དང་། ཕྱིས་བུ་ནི་
སྣོད་ཀྱི་མིང་ངོ༌། །སླ་ཙས་མ་གཏལ་བ་ནི་སྐྱག་པ་མ་ཤོར་བའམ་སྐྱག་པས་གང་བར་མ་
བྱས་ཞེས་པའོ། །མི་ཟད་པ་ནི་གསེར་དངུལ་པ་ཎ་སོགས་ཀྱི་མིང་དང་། གཏའ་ཉི་རི་ནི་
གཏེ་མ་ཉིས་འགྱུར། སྤོགས་པ་ནི་ཁེ་འདོད་པ། སྐུགས་སུ་འཇུག་པ་ནི་རྒྱལ་དུ་འཇོག་པ།
དོས་ཤིག་ནི་དེད་ཅིག །ནོས་ཤིག་ནི་ལོང་ཞིག །འཇོང་ཚེ་ནི་ཁྲིའམ་ཅོག་ཚེ། མནོས་པ་
ནི་བླངས་པ། དོག་པ་ནི་སྐུད་པ། ཐོར་ཏོ་ནི་རྩེ་མོ་དང་འདིར་གཙུག་ཕུད། དྭགས་ཀྱི་ལ་
ཐུ་ནི། བུ་རམ་གྱི་ལྦུ་བ་གཙོ་བོར་བྱས་ཏེ་ཞིམ་པའི་སྤྱོད་མང་པོ་བཏབ་པའི་ཟས་མངར་པོ་
ཞིག་གོ །ཧཱགས་དང་ལི་ཁ་རའི་ཁྱད་པར་ནི། བུ་རམ་གྱི་ལྦུ་བའི་ཕྱེ་མ་རྡོག་པོར་མ་བྱས་
པ་ལ་དྭགས་དང༌། རྡོག་པོར་བྱས་པ་ནི་ལི་ཁ་ར་སྟེ། ཤ་ཁ་ར་དང་ཀ་ར་ཞེས་ཀྱང་བྱའོ།
ཞེས་མཚོ་ཊཱིཀ་ལས་གསུང་ངོ༌། །ལ་ཐུའམ་ལ་དུ་ནི། ཚོགས་བདག་གི་རྟོག་པ་ལས། ལ་
དུ་ཞེས་བྱའི་ཞལ་ཟས་ནི། །མངར་གསུམ་འབྲས་བུ་གསུམ་དང་ནི། །དེ་བཞིན་ཞིམ་པའི་
སྤྱོད་ཀྱིས་བྲན། །བག་ཟན་གྱིས་ནི་རིལ་བུ་བྱ། །འོ་མ་མར་དུ་བཙོས་བྱས་ལ། །ཞེས་
བག་ཕྱེད་དང་རྫས་བརྒྱད་སོགས་སྦྱར་བའི་ཁ་ཟས་ཁྱད་པར་ཅན་ལ་བཤད་དེ། མདོ་མྱང་
འདས་ལས་ཀྱང་དེ་མཐུན་གསུངས་སོ། །བདའ་བ་ནི་ཞིམ་པ། ཁྲུན་རིང་ནི་དཀྱུས་རིང་།
ཐར་གྱིས་ཞག་པ་ནི་ངོས་འཇམ་ཤིང་འཇུར་མདུད་མེད་པ། བང་རིམ་དུ་སྐྱ་རེངས་འཆར་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 187
བར་བྱེད་ཅེས་པའི་བང་རིམ་ནི། གཙུག་ལག་ཁང་གི་ཁྱ་མོས་ཀྱི་བང་རིམ་ལ་བྱའོ། །པུ་
ས་ལའི་འདབ་མ་ནི་འུ་སུའི་འདབ་མ་ཡིན་པར་ལུང་ཕྲན་ཚེགས་ལས་གསུངས་ཤིང་། འགྲེལ་
ཆུང་མཁན་པོས། པུ་ས་ལའི་འདབ་མ་ཟར་མའི་འདབ་མ་ཡིན་པར་བཤད་དོ། །འུ་སུ་
ནི། ལྡུམ་ར་བཟང་པོར་སྐྱེ་ཞིང་ལོ་མ་སྡོང་བུ་མེ་ཏོག་རྣམས་གོ་སྙོད་དང་འདྲ་བ་ལ་འབྲས་
བུ་གའུ་ཁ་སྦྱར་འདྲ་བ་རིགས་དཀར་ནག་གཉིས་ཡོད་ཅིང་། ནག་པོ་ལ་ཤུ་ཏི་ཟེར་ཞིང་མེ་
ཏོག་སེར་པོ་ཡིན་ཞེས་སྨན་གཞུང་ལས་འབྱུང་ངོ༌།། ༈ །།ལྟུང་བྱེད་འབའ་ཞིག་པའི་སྐབས་
ནི། པིབ་པ་ལ་ནི་ཆུ་ལྡན་ཞེས་པ་སྟེ། འདི་དང་ཨ་ཤཱཏྠ་དང་བྱང་ཆུབ་ཀྱི་ཤིང་མིང་གི་རྣམ་
གྲངས་སོ། །མ་ཏང་ཀ་ནས་བྱུང་པ་ཞེས་པ་ནི། མ་ཏང་ཀ་ནི་གདོལ་བའི་རིགས་རི་ཁྲོད་
པ་སྟེ་དེ་ནས་བྱུང་པའོ། །བྱེ་བྲག་རྟོག་བྱེད་ཆེན་པོར་མཱ་ཏངྒ་ནི་གདོལ་བའམ་གླང་མོ་ཞེས་
བྱུང་ངོ༌། །རུ་འདྲེལ་ནི་རྭ་ཐང་ཀར་བརྐྱངས་པ་དང་། ཁུ་ཡུ་ནི་རྭ་འཁྱོག་སྟེ། རྣམ་འབྱེད་
འགྲེལ་པར། རུ་འདྲེལ་ཞེས་བྱ་བ་ནི་རྭ་ཐང་ཀར་འདུག་པའོ། །ཁུ་ཡུ་ཞེས་བྱ་བ་ནི་ཡོན་
རྭའོ་ཞེས་གསུངས་སོ། །བྱ་རྨང་ནི་རྐང་ལག་བརྐྱངས་ཏེ་བྱ་རྨྱང་བྱ་བ་དང་། གླལ་བ་ནི་
ཁ་གདངས་ཏེ་གླལ་བ། ཕྲུག་ཐིག་ནི་རྐང་ལག་གིས་ས་འཐོར་བའོ། །སྐྱོ་སྔོགས་ནི་རྩོད་
པ་ཞི་བ་སླར་སློང་བ། སེ་བདར་གྱིས་བདར་འཚལ་བ་ནི། སག་བདར་གྱིས་བདར་དགོས་
པ་ལྟར་རྟག་པར་རྩུབ་པོས་བསྐུལ་དགོས་ཞེས་པའི་དོན་ཏེ། སེ་བདར་ནི་ལྕགས་བདར་ནས་
དོ་མཉམ་པར་བྱེད་པའི་སག་བདར་གྱི་མིང་ངོ་། །མི་བསྙེངས་པ་ནི་མི་འཇིགས་པ། དཀུ་
ནི་ལྟོ་བའམ་གསུས་པའི་མིང་གི་རྣམ་གྲངས་སུ་བཤད་དོ། །སྒྲོན་པ་ནི་འགྲན་པའི་བརྡ་རྙིང་
ཡིན། ཆུ་འབོག་ནི་ཆུ་བརྒལ་བ། ཆབ་ནི་ཆུའི་ཞེ་སའི་མིང་ངོ༌། །ཀོ་བི་ད་ར་ཀའམ་ཀོ་བི་
དཱ་ར་ནི་བསྒྱུར་ན་ས་རྟོལ་ཞེས་པ་སྟེ། ལྷའི་ལྗོན་ཤིང་གི་བྱེ་བྲག་གོ །གོར་ཤི་ཤ་ནི་བ་ལང་
མགོ་ཞེས་པ་སྟེ། ཙན་དན་དཀར་པོའི་རྣམ་གྲངས་སུ་བཤད་དོ། །བྱི་བོ་ནི་གཞན་གྱི་བུད་
མེད་དང་བརྐུས་ནས་འགྲོགས་པ། སྦྱར་མ་ནི་ཉེས་པར་སྤྱོད་པ་ཅན་ཡིན་ནོ། །ཞེས་ཕྲན་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 188
ཚེགས་འགྲེལ་པར་གསུང་། ངུར་ཡང་མི་དབང་ངམ་ནི་གཉིད་ལོག་སྟེ་ངུར་བ་འཐེན་པའམ་
མགྲིན་པ་བསལ་བའང་མི་དབང་ངམ་ཞེས་པའོ། །བསེར་མ་ལྡང་བ་ནི་རླུང་དལ་བུ་ལང་
བ། གཞོགས་འཕྱིས་ནི་བྲུར་གྱིས་འཕྱ་བ། བསྒོ་བ་རྣ་ལ་གཟོན་པ་ནི་བསླབ་བྱ་ལ་མི་ཉན་
པར་ཕྱིར་ཟློག་པའམ་བསྐུལ་ཚིག་དང་དུ་མི་ལེན་པ་སྟེ། གཟོན་པ་ནི་མི་ཉན་པ་ཞེས་བརྡ་
རྙིང་དུ་བཤད་དོ། །བྲུབས་པ་ནི་བསྡུས་པའམ་དོ་དམ་བྱེད་པ། སྲིལ་ནི་སྐབས་འདིར་རྩྭ་
འབུ་ཞིག་ལ་ཟེར། རྨོངས་ཏེ་ནི་མགོ་མཇུག་བཟློག་སྟེ་ཞེས་པའོ། །དང་ར་ནི་ར་སྐོར། འཐམ་
པ་ནི་གཅིག་གིས་གཅིག་ལ་འཁྲིས་པ། སྦྱང་འདྲ་བ་ནི་འབྲུ་བླུག་པའི་བང་བ་འདྲ་བ། མི་
སྤྱོམས་པ་ནི་གཞན་ལ་མི་ངོམ་པའམ་བདག་ཉིད་མི་སྒྲོག་པ། བུ་ཟན་མོའི་བུ་ཞེས་པ་ནི། བུ་
ཟན་མོ་འཇིག་རྟེན་པའི་མཁའ་འགྲོ་མ་དང་སྲིན་མོ་ལ་འཇུག་པས། ལམ་པའི་མལ་དང་
པོར་བུ་སྐྱེས་ཚད་ཤི་བས་བུ་ཟ་མཁན་མོ་ཞེས་སྨད་པའོ། །རྩབས་སམ་རྩབས་མོ་ནི་འབྲས་
དང་ཁྲེ་སོགས་བཙོས་ནས་རྩི་མེད་པར་བསྙལ་བའི་ཁུ་བ་སྐྱུར་པོ་ཙང་ཤུ་ཞེས་པ་སྟེ། འདི་
ལ་ཕབ་མི་གཏབ་སྟེ་ཕབ་བཏབ་ན་ཆང་དུ་འགྱུར་བས་རབ་བྱུང་ལ་མི་རུང་ངོ༌། །རྗེའུ་ནི་
རྫའི་ཕུ་བའམ་ཁོག་མ། སྦྲུལ་ཁས་བསྡིགས་པ་ནི་སྤྲུལ་བཟུང་སྟེ་གཞན་ལ་འཇིགས་པ་སྐྱེད་
པ། ཕོ་ཤའི་ཁུ་བ་ནི་ཤའི་དུམ་བུ་དང་བཅས་པའི་ཐུག་པའི་མིང་དུ་བཤད་དོ། །རི་བྲགས་
ནི་མཐའ་འཁོབ་རི་བྲག་གི་གྲོང་པའོ། །རིའི་གྲོང་ཞེས་དུལ་ལྷས་གསུངས། རླུང་ཡོར་
ཐོགས་པ་ནི། གྲུ་མཁན་གྱི་མིང་ཡིན་ཏེ། རླུང་ཡོར་ནི་གྲུའི་དར་པོ་ཆེའོ། །བཻ་ཌཱུརྱ་ནི་
ཤིན་ཏུ་དྭངས་པ་ཞེས་པ་སྟེ། དེ་ལ་རིགས་གསུམ་དང་ཁ་དོག་དཀར་སེར་སྔོ་ལྗང་སོགས་
ཡོད་པར་བཤད་དོ། །མན་ཤེལ་ནི་མེ་ཤེལ་ཏེ། མཆོག་ནི་ཁ་དོག་དགར་ཞིང་རང་གི་འོད་
ལས་དེ་མ་ཐག་མེ་འབྱུང་ངོ༌། །བྱུ་རུ་ནི། རྒྱུ་དངོས་རྡོ་ཡིན་ཡང་སྐྱེ་ལུགས་རྒྱ་མཚོའི་འགྲམ་
གྱི་བྲག་དང་བྱེ་མ་ལས་ཤིང་ལྟར་སྐྱེས་པ་སྟེ། རིགས་དཀར་ནག་དམར་གསུམ་ཡོད། དངུལ་
ལས་དང་རྡོ་དང་ཤིང་ལས་བྱུང་པ་གསུམ་ཡོད་པར་བཤད། ས་ལེ་སྦྲམ་ནི། གསེར་ལ་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 189 །
དམར་པོ་དང་སེར་པོ་གཉིས་ཡོད་པའི་སེར་པོ་ལ་མཆོག་དམན་གཉིས་ཀྱི་མཆོག་ལ་ས་ལེ་
སྦྲུམ་ཞེས་བཤད་དོ། །རྡོའི་སྙིང་པོ་ནི། ཆུ་ནང་གི་རྡོ་ལས་སྐྱེས་པའི་ཚུལ་དུ་འབྱུང་བས་
ན་རྡོའི་སྙིང་པོ་ཞེས་བྱ་ཞིང་། མདོག་གནག་པ་ལ་འོད་ཟེར་དམར་པོ་འབྱུང་བ་དང་། ཡང་
མདོག་དམར་པོར་བཤད་པ་དང་། འགའ་ཞིག་ཏུ་མརྒད་ལ་བཤད་པའང་སྣང་། སྤུག་
ནི། ཆབ་རོམ་ལོ་སྟོང་ལོན་པ་ན་གོང་བུར་ཆགས་པ་ལ་རིན་པོ་ཆེ་སྤུག་ཅེས་བྱ་ལ། མདོག་
ལྗང་སེར་དང་ཁྲ་བོའང་ཡོད་པར་བཤད། དམར་པོ་ནི་པདྨ་རཱ་ག་སྟེ་རིགས་དགུ་ཡོད། གཡས་
སུ་འཁྱིལ་བ་ནི། དུང་དཀར་གཡས་འཁྱིལ་ཏེ། སྐྱེ་བ་གཞན་གྱིས་བར་མ་ཆོད་པར་དུང་
གི་སྐྱེ་བ་ལྔ་བླངས་པའི་ཚེ་ཐ་མ་གཡས་འཁྱིལ་དུ་འབྱུང་བས་ན་དེ་ལ་སྐྱེ་བ་ལྔ་པའི་དུང་ཞེས་
ཀྱང་བཤད་དོ། །རིན་པོ་ཆེ་དེ་དག་ལ་བཤད་ཚུལ་མི་འདྲ་བ་མང་ཙམ་སྣང་ངོ་། །ཆུ་སྲིན་
ཀུལླི་ར་ནི། ཆུ་སྲིན་སྒྲོག་བྱེད་ཅེས་པ་སྟེ། འདི་དང་ན་གྲ་ནི་ཆུ་སྲིན་ཆེན་པོ་ལ་བཤད་དོ།
སྡར་མ་ནི་སྙིང་ཆུང་། སྤྲོག་མ་ནི་མེ་ཏོག་སོགས་འཇོག་པའི་སྣོད་ལྕག་མ་ལས་བྱས་པ། བྱུག་
རིས་ནི་གྲལ། ཟིལ་མངར་གྱིས་གཅིན་པ་ནི་སྦྲང་རྩིས་སྦྲུས་པའམ་སྦགས་པ། རྟ་བྲེས་ནི་
རྟ་འདོགས་སའི་རའོ། །པ་ཊ་ཧ་ནི་རྔ་ཆུང་གི་མིང་སྟེ། པགས་སྒྲོག་དང༌། སྒྲོག་ཅན་
ཡང་ཟེར་ཞིང་། སྐབས་འདིར་དམག་རྔའི་མིང་ངོ་། །ཚོན་གྱིས་མ་བཅལ་བ་ནི་ཚོན་གྱིས་
ཁ་མ་བསྒྱུར་བ། ལྷན་ཅིག་འཐམས་པ་ནི་མཉམ་དུ་ཚོགས་པའམ་ལག་སྦྲེལ་སོགས་བྱེད་
པ། ཡ་མཚན་ཅན་ནི་མུ་སྟེགས་པའི་རབ་བྱུང་སྤྱིའི་མིང་དང༌། དགུ་བཅུ་རྩ་དྲུག་ནི་སྟོན་
པ་དྲུག་པོ་རེ་རེ་ལས་བཅོ་ལྔ་རེ་གྱེས་པས་གྱེས་གཞི་སྟོན་པ་དྲུག་བཅས་དགུ་བཅུ་རྩ་དྲུག་གོ
ཤ་ནའི་གོས་ནི་རྩྭ་ཤ་ན་ཞེས་པ་ལས་བྱས་པའི་གོས་སོ། །དབྱིག་གི་གདངས་ཅན་ནི་གསེར་
གྱི་སྣོད་ལྟར་སྒྲ་མཐོ་ཞིང་ཟབ་པ་དང་ལྡན་པ་དང༌། ཀླུའི་མིང་ཅན་ནི་ཀླུའི་རྒྱལ་པོ་འོད་སྲུང་
ཞེས་པ་དང་མིང་མཐུན་པའོ། །ཐིག་ཐིག་ནི་ཀོ་ལྷམ་མཁྲེགས་པོའི་སྒྲའོ། །རྟག་ཁུང་ནི་
ཕྱི་སའི་ཁུང༌། ལག་གི་བླ་དང་ལག་དཔོན་དོན་འདྲའོ། །ཨ་མྲའི་འཁུར་བ་ནི་ཤིང་ཐོག་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 190
ཨ་མ་ལས་བྱས་པའི་བཅའ་བའོ། །མུལ་ལྟོ་བ་དང་མུ་ཏོ་བ་ནི་སློང་མོ་བ། འགྱེད་པར་མི་
འདོད་ནི། རྩོད་པར་མི་འདོད། ཐབ་སྣོད་ལྟ་བུ་ནི་ཐབ་ཏུ་འཇུག་པའི་སླ་ང་ལྟ་བུའི་ལྷུང་
བཟེད་ཚད་ལས་འདས་ཤིང་ཆེ་བ། བུ་མོ་མ་ལོམ་ནི་བུ་མོ་མ་བླང་ངམ་བརྫང་མ་ནུས། གུད་
དུ་འདུག་ནི་ལོགས་སུ་འདུག་པ། ལྡམ་ལྡུམ་ནི་རྩ་བའི་བཅའ་བ་དང་ཤིང་ཐོག་སོགས་ཀྱི་
མིང་། འདི་དག་སྐྱེད་པ་དག་གིས་སྐྱེས་མ་ཐག་ཁ་ལན་ཚུས་འགེངས་མ་ནུས་པ་ཞེས་པ་
ནི། ཕ་མ་དག་གིས་གལ་ཏེ་འདི་དག་བཙས་མ་ཐག་ཏུ་ཁར་ལན་ཚྭ་བ་རྫངས་ཏེ་བཀང་བར་
བྱས་ན་མོད་ལ་ཤི་བས་འདི་འདྲ་མི་ཡོང་བ་ལ་དེ་ལྟར་མ་བྱས་པ་དང༌། བརླ་བྲག་ཏུ་ཁྲོན་
པ་བཅུག་ནས་འབྲང་བར་མ་ནུས་པ་དེ་དག་གིས་ཅི་ཐོབ་ཅེས་པ་ནི། གལ་ཏེ་འདི་དག་བརླ་
ཕྲལ་ཏེ་ཁྲོན་པའི་ཁ་གཏད་ནས་རྐང་མགོ་ནས་དྲང་བའམ་དྲུད་པར་གྱུར་ན་ཤི་བས་དེ་ལྟར་
མི་འགྱུར་བ་ལ། ཕ་མས་དེ་ལྟར་མ་ནུས་པས་འདི་དག་བསྐྱེད་པས་ཅི་ཐོབ་སྟེ་དགོས་པ་གང་
ཡང་མ་གྲུབ་ཅེས་པའི་དོན་དུ་སེམས། གྲོང་ཁྱེར་གྱི་སྒབ་མོ་དག་ཅེས་པ་ལ་རྣམ་འབྱེད་འགྲེལ་
པར། གྲོང་ཁྱེར་གྱི་སྒབ་མོ་ཅན་དག་ཅེས་བྱ་བ་ནི་གྲོང་ཁྱེར་གྱི་མི་དག་སྟེ། གྲོང་ཁྱེར་
དང་གྲོང་རྡལ་ན་དེ་དག་ལ་སྒབ་མོའི་ཁྱིམ་ཡོད་པའི་ཕྱིར་རོ་ཞེས་འབྱུང་བ་ལྟར་ཏེ། སྒབ་
ནི་གོས་སྒབ་ཅེས་པའི་སྒབ་དེ་ཡིན་པས་ཁྱིམ་པ་དག་ལ་སྒབ་དགོས་སམ་སྐྱོང་དགོས་ཀྱི་བུད་
མེད་ཡོད་པས་ན་སྒབ་མོ་ཅན་ཞེས་བྱའོ། །ལག་ཉ་ནི། རང་གར་ཟས་ལ་ལག་རེག་པ།
མོན་སྲན་གྲེའུ་དང་མོན་སྲན་སྡེའུ་ནི། སྲན་མ་ཆེ་ཆུང་ཡིན་པར་བཤད་ཅིང༌། ཞ་ལུ་ནི་
གསར་དུ་ཁ་འབུས་པ་སྟེ་མྱུ་གུ་ཐོན་མ་ཐག་པའི་མིང་ངོ༌། །ཀེ་ཏ་ཀ་ནི་དྭངས་བྱེད་ཅེས་པ་
སྟེ། ཆུ་རྙོག་པ་དྭངས་པར་བྱེད་པ་སྟེ་འདི་ལ་ནོར་བུ་དང་ཤིང་འབྲས་སོགས་ཅི་རིགས་ཡོད་
པར་བཤད། འོར་ལ་ཚོགས་ཤིག་ནི་བོར་ལ་ཆུ་ཚགས་ཀྱིས་བཙག་པར་གྱིས་ཞེས་པའི་སྐུལ་
ཚིག་གོ །བཀད་ས་ནི་ཟས་ཀྱི་གཡོས་ཁང་ངམ་ཟས་ཟ་བའི་ཁང་པ། རུས་སྐྱའམ་རུ་སྐྱ་
ནི་ཆུ་ལ་བཙུག་ནས་གྲུ་སྐུལ་བའི་ཤིང་རིང་པོའོ། །མི་ངས་ནི་མི་ནད་དམ་རིམས་ནད། མ་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 191
སྨད་ནི་མ་དང་བུ་མོ། མ་བུ་ལའང་ཟེར། གཅེའུ་ནི་དུ་བ་རྔུབ་པའི་སྦུ་གུ་རིང་པོ། ཤེས་
པ་ཅན་ནི་མུ་སྟེགས་གཅེར་བུ་པ་སྟེ། རྩིས་ཀྱིས་ཤེས་པ་ཡོད་པས་དེ་ལྟར་བཏགས། ཉོད་
པ་ཉོད་དམ་ནི་ཟས་ཟོས་སམ་ཞེས་པ་སྟེ། ཉོད་པ་ཁ་ཟས་ཀྱི་མིང་ངོ་། ཡུགས་མོ་ནི་ཁྱོ་
ཤི་བའི་བུད་མེད། རས་ཡུག་གླེགས་པ་འཚལ་བ་ནི་རས་དྲས་ནས་དུམ་བུར་བྱས་ཏེ་གྱོན་
པ། སྐབས་འདིར་ཁྲོམ་གྱི་རུ་སྣ་ནི་གཡུལ་འབྱེད་པའི་མིང་། རྟོན་པ་ནི་ཡིད་ཆེས་པ་
དང་འདོད་པ་དང་རྗེས་སུ་འབྲང་བ་སོགས་ལ་འཇུག། །སྣམ་ཕྱིས་ནི་སྤྱོར་ལམ་སྟེ་ཟག་པ་
དོར་བའི་ཁང་པ། དགྲ་བཅོམ་པའི་སྒོ་ང་ནི་དགྲ་བཅོམ་པའི་རྒྱུའམ་ས་བོན། བྲུབ་ཚ་བ་
ནི་ལྟོགས་པ། བསྙིལ་བ་སྡུད་པ་ནི་གནས་དབྱུང་བྱས་པ་སྡུད་པ། ངམ་གྲོག་ནི་གཡང་ས་
ཟབ་མོ། གཡར་སྔ་བྲིམ་པར་བགྱི་ནི་གདོང་བསྟན་པར་བགྱི། བེའུ་རས་ནི་རས་བལ་ལས་
བྱས་པའི་གོས་ངོས་གཉིས་ཀར་སྦྲུས་ཁེབས་པ་ཞིག་ཡིན་པར་ཕྲན་ཚེགས་འགྲེལ་པར་གསུངས།
ཀ་ར་ཤྲཱི་ར་ནི་ལག་པ་དཔའ་བའམ་དཔའ་བའི་ལག་པ་ཞེས་པ་སྟེ། བོད་ཀྱི་ཤོ་གུ་བཟོ་རྒྱུ་ལྡུམ་
བུ་རེ་ལྕག་པའི་མིང་སྟེ། རྒྱ་གར་དུ་དེའི་མེ་ཏོག་གསོད་པའི་མིའི་མགྲིན་པར་བཅིངས་པས་
ན་གསོད་རྟགས་མེ་ཏོག་ཟེར་རོ། །གཡས་འཕོང་དང་གཡོན་འཕོང་ནི་ལག་པ་གཡས་པ་
དང་གཡོན་པས་མདའ་འཕངས་པའོ། །ཤེས་རེ་སྐན་ནི་ཤེས་མི་ཡོང་ངམ་ཤེས་པའི་རེ་བ་
མ་བྱས། རོལ་མོའི་དཔོང་ས་ནི་རོལ་མོ་བསླབ་པའི་གནས། དྲུག་ལྡན་ནས་ཀེའུ་ཤི་ཀའི་
བར་ནི་དབྱངས་ཀྱི་ངེས་པ་བདུན་ཞེས་པ་ཡིན་ལ། དབྱངས་དེའི་འཇུག་ཡུལ་མི་འདྲ་བས་
འཇུག་བྱེད་ཀྱི་དབྱངས་ཀྱང་མི་འདྲ་བར་བཤད་དོ། །སྐབས་འདིའི་རིན་པོ་ཆེར་སྨོས་པ་
ནི་མཚོན་ཆ་དང་རོལ་མོའི་ཆ་བྱད་དོ། སྣ་མའི་མེ་ཏོག་ནི་ཛཱ་ཏིའི་མེ་ཏོག །བསྐྱེད་པ་ནི་
བརྗེད་པ། སྲེ་མོའི་རྐྱལ་བུ་དི་ན་རས་གང་བ་ནི། ནེའུ་ལེའི་རྐྱལ་བུ་དོང་ཙེས་གང་བ་སྟེ།
སྲེ་མོའམ་སྲེ་མོང་ནི་ནེའུ་ལེའི་བོད་སྐད་དང་། དི་ན་ར་ནི་དོང་ཙེའི་མིང་ཡིན་ཟེར་རོ། །འཛམ་
བུའི་གྲིབ་མ་ལ་བཞུགས་པའི་སྐུ་གཟུགས་ནི། བྱང་ཆུབ་སེམས་དཔའ་ལང་ཚོ་གསར་བའི་
-



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 192
སྐབས་ཤིང་འཛམ་བུའི་གྲིབ་མ་ལ་བཞུགས་པའི་སྐུ་གཟུགས་ཁ་སྤུ་མ་སྐྱེས་ཤིང་རབ་ཏུ་མ་
བྱུང་བའི་ཆ་ལུགས་ཅན་ནོ། །རྒྱུན་སློབ་མར་བཞག་པ་ཞེས་པའི་སློབ་མ་ནི། སྤང་ལེབ་
བམ་ལྕག་མ་ཕྲ་མོ་སོགས་ལས་བྱས་པའི་ཡོ་བྱད་འཇོག་པའི་སྣོད་གྲུ་བཞི་དང་སྒོར་མོ་སོགས་
སོ། །སྤྲུལ་རིས་ནི་དཔྲལ་རིས་ཏེ་དཔྲལ་བར་སོར་མོས་ས་དཀར་གྱི་རི་མོ་གསུམ་བྱས་
པ་དང་། ཚངས་སྐུད་ནི་ཕྲག་པ་གཉིས་ཀྱི་སྟེང་ནས་མཆན་ཁུང་གཡས་གཡོན་དུ་བསྣོལ་
མར་བཅིངས་པའི་སྲད་བུའོ། །རྣ་བླགས་ཏེ་ནི་རྣ་བ་གཏད་དེ་ཞེས་པ་དང་། ཀོ་ཀི་ལ་ནི་
ཡིད་འཛིན་ནམ་ཁུ་བྱུག་ཅེས་བསྒྱུར་རོ། །རྒྱ་ཤུག་ལ་བཤད་ཚུལ་མང་ཡང་རེ་ཞིག་སྨན་
གཞུང་ལྟར་ན། ཤུག་པ་ལ་ལྷ་ཤུག །ཚེར་ཤུག ་།རྒྱ་ཤུག་ཅེས་གསུམ་བཤད་དོ། ། སྐད་
ཀྱི་གཏང་རག་གིས་གཞུང་འདོན་པ་ནི། གདངས་དབྱངས་སྙན་པོས་གཞུང་འདོན་པ། བྲ་
བཏབ་པ་ནི་སྡོད་ས་བྱས་པ་སྟེ། བྲང་ངམ་བྲང་ཁང་ནི་གནས་ཁང་ངམ་སྡོད་སའི་མིང་ངོ༌།
ལྷན་ཅིག་ཁ་སྤུ་ཟེར་བ་ནི་སྤྱི་ནི་ལྷན་ཅིག་ཁ་གཤགས་འདེབས་པ་དང་ངག་འཁྱལ་སྨྲ་བ། ཉ་
ཚར་གྱིས་བསྐོར་ནི་ཉ་ལྟར་ཕྱི་གན་དུ་བརྒལ་ཞིང་བསྐོར་བ། དབང་བསྐུར་བའི་ཁྲུས་ནི་
བུམ་པ་སོགས་ཀྱིས་སྤྱི་བོ་ནས་ཆུ་བླུགས་ཏེ་ཁྲུས་བྱ་བ་དང༌། འཇུག་པའི་ཁྲུས་ནི་ཆུ་ནང་
དུ་ཞུགས་ཏེ་ཁྲུས་བྱ་བའོ། །རྫི་ཆར་ནི་རླུང་ཆར་འདྲེས་པ་སྟེ། རྫི་ནི་རླུང་ཞེས་པའི་བརྡ་
རྙིང་ངོ་། །ག་ག་ཚིལ་ནི་གཡའ་སྒོག་པ་སྟེ་མཆན་ཁུང་དུ་སོར་མོས་རེག་ཅིང་ཉེད་པའོ། །སྤྱི་
བརྟོལ་ཅན་ནི་ངོ་ཚ་མི་ཤེས་པ། སྣ་སྤྲང་ནི་མདེའུ་སྟེ་མདའི་འབིག་བྱེད་ཀྱི་ལྕགས། སྐྱེས་
ནི་ནོར་གྱི་རྫོང་བ། དངངས་པར་བྱེད་པ་ནི་གློ་བུར་དུ་སྐྲག་པར་བྱེད་པའི་མིང་སྟེ། འདི་
ལ་དངངས་པ་དང་། སྡངས་པ་ཞེས་གཉིས་འབྱུང་བའི་དང་པོ་ནི་བྱེད་པའི་ཚིག་ད་ལྟ་བ་
དང༌། ཕྱི་མ་ནི་བྱ་བའི་ཚིག་འདས་པའོ། །འདིའི་ལ་བ་ནི་སྣམ་བུ་སྤུ་ཅན་ཏེ། རྒྱ་ཆེར་
འགྲེལ་པ་ལས། ལ་བ་ཞེས་བྱ་བ་ནི་བལ་ལས་བྱས་པའི་གོས་སྤུ་དང་བཅས་པའོ། །ཞེས་
གསུངས་སོ། །ཏེ་པོར་གཏལ་བ་ནི་ཤིན་ཏུའམ་རབ་ཏུ་བརྡེག་པའམ་བརྡུང་བ། ཐགས་



ཨ་ཀྱིས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 193་
ཟངས་ནི་སྣམ་བུ་ཐགས་པའི་ཤིང་ཡིན་སྙམ། རྣང་སྒང་བཅུར་ནི་ཞིང་ཚིགས་བཅོས་པ་
སྟེ། སྣང་ནི་ཞིང་ཞེས་པའི་བརྡ་རྙིང་ངོ༌། །ཕྱག་ཚང་ནི་ཐབ་ཀ་པའམ་ཟ་མ་བཅོས་མཁན།
ཁུ་ཤ་ནི་བརྡ་རྙིང་སྟེ་ཤ་ཁུ། ཁུར་བསླང་ངོ་ནི་སྐབས་འདིར་ངག་གི་ཉེས་པ་གསོག་གོ་ཞེས་
པའི་དོན་དུ་གསུང་། ཉན་ན་ནི་འཇབ་སྟེ་ལྐོག་ནས་ཉན་པ། ཕྲུ་རྟོག་བཙུགས་ནི་ཐབ་བཙུགས་
པ། ཆེ་ཞེ་དང་ལྕམ་མོ་དང་སྲིང་མོ་རྣམས་ནུ་མོའི་མིང་དང༌། དྲལ་པོ་དང་མིང་པོ་ཕུ་བོའི་
མིང་ངོ༌། །གློ་བས་བས་པར་མི་འགྱུར་ནི་ཁྲེལ་བར་མི་འགྱུར་ཞེས་པའི་དོན་ནོ། །ཕམ་
ཕབས་ནི་ཟས་ལྷག །འཁུ་བ་ནི་ཞེ་སྡང་བ། བྱ་མོ་ལབ་ནི་མཆོད་པའི་རྫས་སམ་དགའ་
བའི་སྦྱིན་པ། རྩང་ནན་ནི་བཏུང་བ། རེ་ལྡེ་ནི་རྩིད་པ་ལས་བྱས་པའི་སྣམ་བུ་དང་སྨྱུག་མའི་
ལྷས་མ་ལའང་ཟེར། འབྲུའི་ཆང་ནི། ནས་འབྲུ་སོགས་བཙོས་ནས་ཕབ་བཏབ་སྟེ་མནན་
པའི་ཟས་ཀྱི་ཆང་སྟེ་སྦྱར་བའི་ཆང་ཞེས་ཀྱང་ཟེར། བཅོས་པའི་ཆང་ནི་ཕབ་མེད་པར་མནན་
པའི་རྒུན་ཆང་དང་། བུ་རམ་གྱི་ཆང་དང་། མེ་ཏོག་གི་ཆང་ལ་སོགས་པ་རྫས་ཀྱི་ཆང་
སྟེ། གཉིས་ཀ་ཡང་མྱོས་འགྱུར་གྱི་བཏུང་བའོ། །ཆབ་སྩལ་ན་ནི་གནོད་པ་བགྱིས་ན་ཞེས་
པའོ། །འདིའི་སྐབས་ཀྱི་ཕན་ཕུན་ནི་འཁྲུག་ལོང༌། ཁྲི་མོན་ནི་བཙོན་ར། སྣོག་ཟན་ནི་
སྣུམ་དུ་བཙོས་པའི་འཁུར་བ། ཁམ་པོར་ནི་རྫ་ཕོར་ཞེས་མངོན་བརྗོད་མང་པོར་འབྱུང་ངོ༌།།
ཡོག་པ་ནི་ཁེབས་པ། རིམས་དང་ཁྱེད་པར་འགྱུར་རོ་ནི་ཁྲིམས་དང་འདང་བར་འགྱུར་རོ།
བཀས་རྨ་བར་ཅི་གནང་ནི་བཀའ་དྲིས་གནང་ཞེས་པའོ། །ཇ་བྲན་ནི་བ་ལང་གཞོན་ནུ། ཏྲེ་
མ་བུ་ཀ་ནི་དབྱར་དུས་མི་ཟོག་ལ་སོ་བཏབ་ནས་ཁྲག་འཇིབ་པའི་སྲོག་ཆགས་ཆུང་ངུ་དེ་དང་།
ཏྲེལ་ཏ་ཀ་ནི་དེ་འདྲའི་སྦྲང་བུ་ཆེ་ཙམ་པ་དེ་ཡིན་ནམ་སྙམསྟེ། གཞི་འགྲེལ་ལས། ཏྲེ་མ་
བུ་ཀ་ཞེས་བྱ་བ་ནི་སྲོག་ཆགས་ཀྱི་བྱེ་བྲག་ཕྲ་མོ་ཞིག་གོ །ཏྲེལ་ཏ་ཞེས་བྱ་བ་ནི་དེ་ཉིད་ཀྱི་
རིགས་ཆེན་པོའོ་ཞེས་དང་། རྣམ་འབྱེད་འགྲེལ་པར་ཡང་དེ་དང་མཐུན་པར་བྱུང་ངོ༌། །ཆེ་
བཞི་ནི་དབང་པོ། ཆུད་འཛའ་བའི་མཚན་མ་ནི་འཆི་ལྟས། སྟེས་དབང་ནི་སྟོབས་ཤུགས་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 194
སམ་སྟབས་ལེགས། དོང་པ་དང་། གང་བ་ཅན་དང་། སག་ཐག་དང༌། སྟག་རལ་
རྣམས་མདའ་ཤུབས་ཀྱི་མིང་གི་རྣམ་གྲངས་སོ། །རལ་པ་ས་ལ་བསླགས་པ་ནི་ས་ལ་བཏིང་
བའམ་སྤུངས་པ། སིང་ག་ལ་ནི་སེང་གེ་འཛིན་ཞེས་པ་སྟེ། དེད་དཔོན་ཞིག་གི་མིང་ངོ༌།
ཤལ་མ་ལི་ནི་ཤིང་ཚ་ཚ་ཟེར་བ་ཚེར་མ་ཆེན་པོ་ཅན་ཞིག་ཏུ་བཤད་དོ། །གྲོ་བ་ནི་འདིར་
གྲོ་ག་སྟེ། ཤིང་སྟག་པའི་ཤུན་པར་ཡི་གེ་འབྲི་ཆོག་པ་དེ་ཡིན། ཤིང་བལ་ནི་རས་བལ་ལའང་
བཤད་དོ། །ལུང་བོང་དང་བན་ལང་ནི་བ་ལང་གི་བརྡ་རྙིང་ངོ༌། །ལུས་མ་རྙེས་པ་ནི་ལུས་
ཟུངས་མ་ཉམས་པའམ་མདངས་མ་ཤོར་བ། མ་བཟླུགས་པ་ནི་མ་ཞུས་པའམ་མ་དྲིས་པ།
གདོད་ཤེས་ནི་ད་ལྟ་རང་ཤེས། ཁབ་རལ་ནི་ཁབ་སྣོད། མཆིལ་བ་ནི་ལྕགས་ཀྱུ། བཟང་
མཁན་ནི་གོས་བཟོ་བའོ།། ༈ །།སོར་བཤགས་ཀྱི་སྐབས་ནི། ཨུཏྤལའི་ཟེ་འབྲུའི་མདོག་
འདྲ་བ་ནི། ཁ་ཅིག་སེར་པོ་ཟེར། འགའ་ཞིག་མིག་སྨན་སྔོན་པོའི་མདོག་འདྲའོ་ཟེར་རོ།
ཤེད་མཐུན་ནི། ཡིད་མཐུན་ཏེ། མཛའ་བོའམ་གཉེན་ཕྱོགས་ཀྱི་མིང་། ས་འཛིན་མ་ནི་
ཆུང་མ་གཉིས་པ། སྐྱོ་མ་གྲང་མོ་མི་འཐུང་ནི་སྐབས་འདིར་ནང་མཐུན་པ་མི་ཡོང་ཞེས་པའི་
དོན། སྒྲོས་ནི་རྨ་ཤུལ། ཕྱི་མོ་ནི་མའི་མ་སྟེ་ཨ་ཕྱི་ཡང་ཟེར། ཆེན་ཆུན་ནི་ཆུང་མ་ཆེ་
ཆུང་། གླས་པ་ནི་སྡོད་ས་སྤོས་པ། རྨ་འབྱེད་པ་ནི་མོ་མཚན་གདངས་པ། ཁྱད་པར་བྱས་
པ་ནི་ཐུན་མོང་བ་བདག་ཉིད་གཅིག་པུས་དབང་དུ་བྱས་པ། སྐུད་པོ་ནི་ཆུང་མའི་སྤུན་ཟླ།
ག་གོན་ནི་ཉུང་མ་ཞེས་པ་ལ་ཕུག་གི་རིགས་སོ། །ཐིབས་པོ་ནི་ནགས་ཚང་ཚིང་འཐུག་པོ།
ཟླ་བའི་རྒྱབ་སུས་མཐོང་ནི། ཟླ་བའི་དཀྱིལ་འཁོར་གྱི་རྒྱབ་སུས་མཐོང་སྟེ་མདུན་གྱི་ཆ་མཐོང་
བས་དགའ་བ་ལྟར། གང་ཕྲད་པ་འདི་དགའ་བས་བླང་གི་ཕྱིས་ཅིར་འགྱུར་མི་དཔྱོད་ཅེས་
པའི་དོན་ནོ། །ཆུ་ཐག་ནི་ཤིང་རྟའི་གཉའ་ཤིང་སྦྲེལ་བའི་ཕྲེང་ཐག་གོ ལ །ཉེས་བྱས་ཀྱི་
སྐབས་སུ། སྐྱོན་མེད་པ་ལ་བཀོད་པ་ནི། མཐོང་ལམ་ལ་བཀོད་པ་སྟེ། མཐོང་ལམ་ཐོབ་
ན་ངན་སོང་དང་རིགས་མཐུན་གྱི་སྲིད་པ་བརྒྱད་པ་ལེན་པ་སོགས་ཀྱི་སྐྱོན་ཟད་པའི་ཕྱིར་རོ།



ཨ་ཀྱིས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 195
ཤམ་ཐབས་ཡོན་ཏན་བདུན་ལྡན་དུ་གྱོན་པ་ནི་གནས་གཙང་མའི་ལྷ་རྣམས་ཀྱི་གྱོན་ཚུལ་ཡིན་
པར་གསུངས་སོ། ། རྒྱན་པོ་པ་ནི་ཆོ་ལོ་མཁན་ཡང་ཟེར་ཏེ་ཤོ་རྩེ་མཁན། ཤ་ཟ་ནི་ཡི་དྭགས་
ཀྱི་བྱེ་བྲག་སྟེ་ཤ་ཁྲག་ཟ་བ་ནག་པོ་ཆེན་པོ་ལ་སོགས་པ་དང༌། རྡུལ་ཁྲོད་ཀྱི་ཤ་ཟ་ནི་ཕྱག་
དར་ཁྲོད་ཀྱི་འདྲེའམ་ཚུབ་མའི་ནང་གི་འདྲེའོ་ཞེས་རྣམ་འབྱེད་འགྲེལ་པར་གསུངས། ཤེས་
རབ་བྱེད་པ་ལས། ཤ་ཟ་ནི་མི་ལ་ཀྱལ་ཀ་བྱེད་པ་དེན་པོའམ་ཐེའུ་རང་ལྟ་བུའོ་ཞེས་དང་།
གཞི་འགྲེལ་ལས། ཡི་དྭགས་ཞེས་བྱ་བ་ནི་རྐང་པ་ཕྱིར་ལྟ་བ་ལྟོགས་པ་རྣམས་སོ། །ཤ་
ཟ་ཞེས་བྱ་བ་ནི་ཡི་དྭགས་ཀྱི་བྱེ་བྲག་སྟེ། ཤ་ཁྲག་ཟ་བ་ནག་པོ་ཆེན་པོ་ལ་སོགས་པའོ་ཞེས་
བཤད་དོ། །འདོམ་པ་ནི་ཐུག་པའམ་ཕྲད་པ། རིབ་མ་ནི་ཤིང་རྡོ་སོགས་ཀྱིས་གྱང་གི་ཚུལ་
དུ་བསྐོར་བ། གཙངས་པ་ནི་རྩངས་པ་ཞེས་པ་སྲོག་ཆགས་རྨིགས་པ་ཆེ་བ་དེ་ཡིན་ནམ་སྙམ།
གོར་མ་ཆག་ནི་ཐེ་ཚོམ་མེད་པའམ་ཐག་བཅད་པ། སྐྱ་རུམ་ནི་ཚོད་མ། མཁུར་བ་ནས་
མཁུར་བར་སྤྲོ་བ་ནི་འགྲམ་པའི་ནང་གཡས་གཡོན་དུ་སྤོ་བ། ལྷུང་བཟེད་བསྐྱམས་པ་ནི་
ལྷུང་གཟེད་དུ་ཆུ་བླུགས་ཏེ་བསྐོར་ནས་བཤལ་བ། བཀྲུ་སྨན་ནི་བཤལ་སྨན། ལྡུམ་པ་ནི་
ཚོད་མ་མཁན་ནོ།། ༈ །།གཞི་སྨད་ལས་གསོ་སྦྱོང་སོགས་ཀྱི་སྐབས་ནི། སེག་མ་ནི་སྐབས་
འདིར་སྨྱུག་མ་སོགས་ཀྱི་ཐགས་མའམ་ལྷས་མ་གྲུ་བཞི་དང་། རེ་ལྡེ་ནི་དེ་དཀྱུས་རིང་བ་
ལ་བཤད་དོ། །གཞི་འགྲེལ་ལས། མ་ཏུ་ལུང་ག་ཞེས་བྱ་བ་ནི་ལུང་ངོ་། ཞེས་འབྱུང་ཞིང་།
འདི་ལ་བ་ལུང་ཁ་ལུང་ངམ། ཕ་ལ་པཱ་ར་སྟེ། འབྲས་བུས་གང་བ་དང༌། བཱི་ཛ་པཱུ་ར་
སྟེ། གང་བའི་ས་བོན་ཞེས་ཀྱང་འབྱུང་བས་བཱི་ཛ་པཱུ་ར་ནི་སེ་འབྲུ་ཡིན་པར་འགའ་ཞིག་
ཏུ་བཤད་ཅིང་། གང་ལྟར་ནའང་ས་བོན་ནམ་འབྲས་བུས་གང་བ་ཞིག་ཏུ་མངོན་པས་སླར་
དཔྱད། ཨརྐ་ནི། ཤིང་ནིཝའམ། ཉི་མའི་ཤིང་ཞེས་ཀྱང་བཤད་པས་དེའི་བལ་དང་། ཡང་
ཨརྐ་ནི་ལྕམ་པ་མ་ནིང་དང་། རས་བལ་དང་སྨྲ་བ་ལ་བཤད་པ་ལའང་འདུག་སྟེ། ཨརྐ་
དང་ཨརྒ་ལ་ཁྱད་པར་ཡོད་དམ་དཔྱད། སྤར་ཐང་སྣུམ་པར་གྱུར་པ་ནི། འཆག་སར་
།
，
-
བ
པ



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 196
ཐགས་མ་ཁྲ་བོའི་སྟན་བཏིང་བ་རྐང་པ་ལ་བསྐུས་པའི་སྣུམ་གྱིས་སྣུམ་ཅན་དུ་བྱས་པའི་དོན་
ཏེ། སྤར་ཐང་ངམ་པར་ཐང་ནི་ཐགས་མའི་སྟན་རིང་ཁྲ་བོའོ། །ཡོན་བཤད་པ་ནི་སྦྱིན་
པའི་ཕན་ཡོན་བཤད་ཅིང་དགེ་བ་བསྔོ་བ། མཚམས་ཀྱི་སྒོ་ནང་ནི་མཚམས་བུ་ཆུང་དང༌།
སླད་རོལ་ནི་དེའི་ཕྱི་རོལ་གྱི་མཚམས་པོ་ཆེ་སྟེ། བསྐྱང་བ་དང་བསྐྱེད་པ་ནི་ལས་གཅིག་
གིས་དེ་གཉིས་ཀ་དུས་གཅིག་ཏུ་བཅད་རུང་ཞེས་པའི་དོན་ནོ། །མཚམས་བསྐུམ་པ་ནི་མཚམས་
མ་བཅད་པ། ཉ་ལས་སུག་ཉ་ཅུང་ཟད་བགྱིས་པ་ནི། ཉ་ཤ་ལས་མ་སྦྱིན་པར་ཅུང་ཟད་
བླངས་པ། བཙོགས་པ་ནི་བརྡུངས་པ། གསིང་མ་ནི་སྤངས། རི་འོར་ནི་རི་བྲག །དང་
ར་ནི་ར་བ། དགོན་དུང་ནི་འདིར་བ་ཚྭ་ཅན། འཐབ་ཀྲོལ་ནི་འཐབ་རྩོད་སློང་བ། མ་ལ་
ནི་ཀྱེ་མ། ཁུ་འཕྲིག་ཟ་བ་ནི་དོགས་པ་ཟ་བའམ་རྣམ་རྟོག་བྱས་པ། ཁྱིམ་ཕུབ་པ་ནི་བག་
མ་བླངས། དྲིལ་ཅོང་ནི་དྲིལ་བུའི་ཁོག་པ་ལྟ་བུའི་ཅོང་། རོད་རོད་པོ་ནི་རྟབ་རྟབ་པོ། ཁུ་
གུ་ནི་ཁུ་བོ་སྟེ་ཕའི་སྤུན། གཟེམ་པ་ནི་འཛེམ་པ་ཞེས་ངག་སྒྲོན་གྱི་མཆན་དུ་འབྱུང་ངོ༌། །བཀྲིས་
ཤིག་ནི་ཁྲིད་དེ་ཤོག་ཅེས་པའོ། །གཡར་ཚ་ནི་ངོ་ཚ། ཕྲུམ་ཚུད་ནི་འོ་མ་དང་དར་བ་བསྐོལ་
བའི་སྙིགས་མའོ།། ༈ །།གོས་གཞིའི་སྐབས་ནི། བལ་གླང་མོ་ནི་གླང་མོ། བེ་སྣབས་ནི་
བེའུ་འབྱུང་ལྟས་གཅིན་སྣབས་ལུད་ལྟ་བུ་འདྲེས་པ། གཟུ་ལུམས་ནི་རང་བཟོ། གཏེང་པ་
བཟུང་ཞེས་པའི་གཏེང་པ་ནི་གཏའ་མ་དང་གཏེ་མ་དང་གཏེའུ་ཞེས་ཀྱང་བྱ་ལ། གཞན་ལས་
ནོར་བླངས་པའི་ཚབ་ཏུ་བཞག་པའི་རྫས་ཀྱི་མིང་ཡིན་པས། ཡུལ་ལུགས་ཀྱི་བུ་དང་བུ་མོ་
གཏེ་མར་གཟུང་བའི་ཆད་པ་བྱས་པའོ། །འཚོ་བ་པ་ནི་མུ་སྟེགས་གཅེར་བུ་པའི་མིང་ཡིན་
སྲོག་བདག་ཏུ་སྨྲ་བས་དེ་སྐད་ཟེར་རོ། །སེར་རས་ནི་རས་ཕྲ་མོ་ཤིན་ཏུ་ལྷོད་པ་ཤ་རྗེན་ཇི་
བཞིན་གཡོགས་མི་ཐུབ་པ། ཀླམ་ནི་ལ་བ་འཐུག་པོ། ས་ལུ་ལ་འཇམ་བྱས་ཞེས་པའི་འཇམ་
ནི་ཐུག་པའི་མིང་ཡིན། གླང་པོ་ཆེའི་བླ་ནི་གླང་པོ་ཆེའི་ལྟ་རྟོག་པ། གཟེབ་ནི་ལྕག་མ་ལས་
བྱས་པའི་སྒྲོམ་ཁ་སྦྱར། ཚན་པོ་ཆེ་ཆེན་པོའི་སྟོབས་ནི་སྐབས་འདིར་གླང་ཆེན་ཕལ་པ་བཅུའི་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 197 །
སྟོབས་ནི། སྤོས་ཀྱི་གླང་པོ་ཆེ་གཅིག་གི་སྟོབས་དང༌། སྤོས་གླང་བཅུའི་སྟོབས་ནི། ཚབས་
པོ་ཆེའི་སྟོབས་ཀྱི་ཚད་དུ་ཕྲན་ཚེགས་འགྲེལ་པར་གསུངས་སོ། །མཛར་བ་ནི་བྱེས་ཀྱི་རྒྱགས།
མོན་དར་ནི་རྩྭའི་རིགས་ཀྱི་ཤུན་པ་ལས་བྱས་པའི་གོས་ཤིག་དང༌། སྲིན་བལ་ནི་སྲིན་བུའི་
རིགས་ཀྱི་སྲོག་ཆགས་ལས་བྱུང་བའི་བལ་ཡིན། ར་ཆར་ནི་ར་ཕྱིར་ཞེས་འབྱུང་སྟེ་ར་བལ་
ལས་བྱས་པའི་སྣམ་བུའི་རིགས། རལ་ཁ་ནི། དགེ་སློང་མའི་ཤིང་ང་དཔུང་ཆད་ལས་
རྣམ་པ་ཅུང་མི་འདྲ་བའི་སྟོད་གོས་སོ། །ཆ་ག་ནི་གོས་ཀྱི་མཐའ་མི་ཟེག་པའམ་མི་ཟད་པའི་
ཆེད་སོར་གཉིས་ཀྱི་ཚད་ཀྱི་རས་མས་གླན་པ་ལ་ཆ་ག་བཏབ་པ་ཟེར་ཏེ། མཐའི་ལྕགས་རི་
ཞེང་ཆུང་ངུའི་མིང་ངོ༌། །དུས་ཀྱི་ཞགས་པས་བཅིངས་པ་ནི་འཆི་ལྟས་ཀྱིས་འགུགས་པ།
གཞུ་མཆོག་ནི་གཞུའི་སྣེ་མོའམ་རྩེ་མོ། ཙེག་ཙེག་པ་པོར་ལངས་ནས་སུད་དེ་ཤི་བ་ནི་ཁ་
ཟས་བརྩེགས་བརྩེགས་པ་ལྟོ་སྦོས་ནས་མ་ཞུ་སྟེ་ཤི་བ། ཡིད་གཅུགས་པ་ནི་ཤིན་ཏུ་མཛའ་
བ། དེས་ཤིག་ནི་དེད་པར་གྱིས་ཤིག་ཅེས་པའི་སྐུལ་ཚིག །རྔམ་པ་སུ་སུ་ནི་རིངས་སྟབས་
སམ་དབུགས་འཚང་འཚང་། ཞོ་ཅན་ནི་སྣུམ་ཅན་ནམ་ཚི་ཅན་ཞེས་པ་སྟེ། འདིའི་ཞོ་ནི་
སྤ་རྩི་དང་ཐང་ཆུ་ལྟ་བུ་ལ་བྱའོ། །གླམ་གྱིས་ཁྱེར་ནི་རླམ་ཞེས་ཀྱང་འབྱུང་བས། དབྱར་
དུས་སྣོད་སྤྱད་སོགས་རླན་ཚེ་སར་བཞག་ན་སྟེང་དུ་སྤུ་ལྟ་བུ་ཞིག་ཆགས་པའི་མིང་། བསུགས་
པས་མ་འཁུས་ནི་ཆུར་བཙིར་བའམ་བཤལ་བས་མ་གོས། བླ་སྐྱེས་ནི་གླ་སྐྱེས་ཏེ་ཤོ་གམ་
དང་གྲུ་གླ་སོགས་ཀྱི་ནོར་གྱི་མིང་ངོ༌། །འོ་བ་ཟེ་ནི་འགྲོ་འདུག་ཡང་ཞིང་སྒྲིན་པོ། དན་གྲོགས་
ནི་སྟོངས་གྲོགས་ཏེ་ཕན་གྲོགས། ཁ་གདག་གོ་ནི་གསད་པར་བྱའོ་ཞེས་པའོ། །དུས་ཀྱིས་
བཅུས་པ་ནི་དབང་གི་བཅུས་པ་སྟེ་དབང་དུ་བསྡུས་པའི་དོན། མ་ལོམ་ནི་མ་འདང་བ། སྦྲེབས་
པ་ནི་ཁྱགས་པའམ་གྲང་བ། མ་སྨྱུངས་ཙམ་ནི་མ་ལྟོགས་ཙམ། ཀ་དི་ད་ནི་ཁ་དི་ར་སྟེ་
སེང་ལྡེང༌། པུན་ཌ་རི་ཀ་ནི་པདྨ་དཀར་པོའི་མིང་། ཁ་ཟས་བསྙེམས་པ་ནི་ཁ་ཟས་ཁེབས་
པ། འབྱོར་ཚེགས་ནི་སམ་པྲ་པ་
འབྱོར་ཚོགས་སམ་མཉམ་པར་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 198
གྱུར་ཅིག་ཅེས་པ་སྟེ། མཉམ་པ་ནི་དུག་མེད་པའི་དོན་ནོ།། ༈ །།ཀོ་པགས་ཀྱི་གཞི་སྐབས།
ཉེ་ཞོ་མེད་པ་ནི་བདེ་བ་དང་། ལེགས་པ་དང་། སྐྱོན་མེད་པ་དང༌། བཀྲ་ཤིས་པ་སོགས་
ལ་འཇུག་གོ །ཁྱི་སྲེ་བོ་ནི་ཁྱི་སེར་སྨུག །ཀཱཏྱཱ་ཡ་ན་ནི་ཀཏྱའི་བུ་ཞེས་པ་སྟེ། དྲང་སྲོང་
ཀཏྱ་ཞེས་བྱ་བའི་རུས་སམ་རིགས་རྒྱུད་ལ། བུ་བརྒྱུད་ཀྱི་རྐྱེན་ཨཱ་ཡ་ན་ཎ་བྱིན་པས། ཀཱཏྱ་
ཡ་ན་སྟེ་ཀཏྱའི་བུ་ཞེས་པའོ། །བྱི་བོ་བྱེད་པ་ནི་མཚན་མོ་གཞན་གྱི་བུད་མེད་དང་གསང་
སྟེ་འགྲོགས་པ། དེ་ལས་སྐྱེས་པའི་བུ་ལ་ནལ་བུ་ཟེར་རོ། །མཆིལ་ལྷམ་ཐི་གི་ནི་མཆིལ་
ལྷམ་ཅུང་ཞིག །གསེགས་སུ་བཅིངས་པ་ནི་རས་ཀྱིས་བཏུམས་པ། ཁ་ཆུ་ཆུས་ཕྱུངས་ནི་
བོལ་གྱི་སྣེ་མོར་སྦུབས་སམ་བུ་གུ་ཡོད་པའི་ལྷམ། རྩྭ་མུན་ཛ་ནི་དྲེས་མའམ་སྐྱེར་མའོ།།
༈ །།སྨན་གཞིའི་སྐབས་ནི། ཙོ་ཙ་ནི་ཤིང་ཐོག་ཀུ་ཤུ་སྟེ། སྟོན་དུས་སྨིན་པའི་ཤིང་ཐོག་
དམར་པོ་དྲི་ཞིམ་པ་རྒྱ་ནག་སྐད་བཧཱའ་ཆིན་ཟེར་བ་དེ་ཡིན་པར་བཤད། འབྲུའི་ཆང་ལས་
ཚུར་གྱུར་པ་ནི། འབྲུའི་ཆང་བསྐོལ་ཏེ་སྐྱུར་པོར་བཅོས་པའོ། ། སྣག་ཚོག་ནི་ཤ་དུམ་བུར་
བཙོས་པ་ཡིན་ནམ་དཔྱད། སྐབས་འདིའི་བསྙོད་ནི་ནོར་རམ་བླུ་རིན། བཀའ་གྱོད་མི་རྨ་
བ་ནི་བཀའ་བཀྱོན་མི་འབེབ་པའམ་གྱོད་མི་བྱེད་པ། དན་གོང་ནི་འཇིམ་པའི་རི་ལུ་སྐམ་
པོ་འཕེན་དུ་རུང་བ། གཉའ་བོ་ནི་དབང་པོ་དང༌། ཆེ་བཞི་ནི་བདེན་དཔང་ཞེས་བརྡ་རྙིང་
ལས་འབྱུང་ངོ༌། །འུར་པ་ནི། རྣམ་འབྱེད་འགྲེལ་པ་ལས། འུར་པ་ཞེས་བྱ་བ་ནི་བྱ་ལ་པ་
ཀ་ཡིན་ནོ་ཞེས་འབྱུང་ལ། དེ་ཡང་ལུས་ཅུང་ཆུང་བ་ཕལ་ཆེར་ཞིང་གི་ནང་ན་འདུག་པའི་
བྱ་ཞིག་ལ་བ་རྟ་ཀ་དང་། དེ་ལས་ཆུང་བ་ནི་བྱ་ལ་པ་ཀ་ཡིན་ནོ། །ཞེས་ཕྲན་ཚེགས་འགྲེལ་
པར་གསུང་། ལྷམ་བུ་ཆུ་བ་ཤེར་ནི། སྲིན་འབུ་ཞིག་གི་མིང་ངོ༌། །སླད་ས་ནི་སླད་ཙ་དང་
སླད་ཚ་ཞེས་ཀྱང་འབྱུང་སྟེ་སྐྱག་པའི་མིང་ངོ་། །གཙང་སྦྱོར་ནི། ཕྲན་ཚེགས་འགྲེལ་པར།
གཙང་སྦྱོར་བ་ནི་ཟས་ཀྱི་ཞལ་ཏ་པའོ། །ཞེས་གསུངས། དམ་བཞག་པ་ནི་གཉེར་པའི་མིང་
ཡིན་ནམ་སླར་དཔྱད། ཕྲུ་བ་ནི་ཟ་མ་བཙོ་བའི་ཟང་ང་། ཁ་གཟར་ནི་སྐྱོག་ཐུམ། ཕུལ་



ཨ་ཀྱུས་འདུལ་བའི་མིང་བརྡ་གོ་དཀའ་བའི་བརྡ་བཀྲོལ། 199
བའི་བཏང་ཕོར་ནི་ཟས་མགལ་ད་ཐོགས་པ་ཕུལ་བའི་བཏང་བ་འཐུང་བའི་ཕོར་པ། ཁྲག་
དྲོན་པོ་ཞེས་པ་ནི། སྙིང་གའི་ཕྱོགས་སུ་གནས་པའི་སྲོག་འཛིན་པའི་ཁྲག་གོ །ཕྱི་མྱུག་མ་
ནི་ཕྱོགས་ནས་འོངས་པའི་སྦྲང་མོ། འཆིང་ཕོར་ནི་རྫོའམ་རྡོ་རིགས་ལས་བྱས་པའི་ཕོར་
པ་ཡིན་ནམ་སྙམ། སྲིན་བུ་པད་མའམ་པད་པ་ནི། ཆུ་ནང་གི་འབུ་མིའི་ནད་ཁྲག་འཇིབ་
ཅིང་ཟུངས་ཁྲག་འཇིབ་འདོད་པའི་འབུ་ཞིག་ཏུ་བཤད་དོ། །རྒྱལ་མོ་ག་གོན་ནི་ཉུང་མ་ཆེ་
ལེགས་ཤིག་གོ། ༈ །།ལས་གཞི་མན་ཆད་ནི། སྙི་བ་ནི་སྲ་སྙི་ཞེས་པའི་སྙི་བའོ། །ཚྭ་སྒོ་
ནི་བ་ཚྭ། བ་གྲུས་མའམ་བ་དྲུས་མ་ནི། བཞོ་མ་སྟེ་བེའུ་འབྲངས་པའི་བ་ལང་མོའོ། །ཅོམ་
ཆུང་བ་ནི་སྒྲ་སྐད་ཆུང་བ། བཅོས་པ་ནི་འདིར་སྤྱོས་པ་སྟེ་གཤེ་བ། སྦྲིད་པ་བྱུང་པའི་ཚེ།
སྙིང་གའི་རྩ་ཁ་ཕྱེ་བས་བར་ཆད་འཇུག་ཉེན་ཡོད་པས། སོས་པར་གྱུར་ཅིག་དང༌། ནད་
མེད་པར་གྱུར་ཅིག་སོགས་བརྗོད་པར་བཤད་དོ། །མདངས་འཕྲོག་པ་ཞེས་པ་ནི་སྙིང་གའི་
ཕྱོགས་ན་གནས་པ་སྲོག་འཛིན་པར་བྱེད་པའི་རྫས་ཀྱི་བྱེ་བྲག་ཅིག་ལ་མདངས་ཞེས་བྱ་ལ།
དེ་འཕྲོགས་ན་ཚེ་རིང་དུ་མི་གནས་སོ། །གཙང་ནི་ཤིང་ཐགས་ཀྱི་ར་བ་སྟེ། ཤིང་ཕྲ་སྦོམ་
རན་པ་འདོམ་དོ་ལ་སོགས་མང་པོ་ཕྲེད་བསྒྲིགས་སུ་བསྐོར་བའོ། །གཞི་སྤྱིལ་བ་ནི། ས་
གཞི་ཞལ་ཞལ་ལེགས་པར་བྱས་པ། ཞུགས་ལིང་ནི། མེ་འཇོག་པའི་གྱོ་མོ་སོགས་ཀྱི་སྣོད།
དྲིལ་བསྒྲགས་པ་ནི། དྲིལ་བུ་དཀྲོལ་བཞིན་པར་སྒྲོག་པར་བྱེད་པས་ན་དེ་ལྟར་བརྗོད་པར་
ཕྲན་ཚེགས་འགྲེལ་པར་བཤད། གཞོང་ཁུང་ནི་གཞོང་པ། རྨང་ཚེར་ནི། སྣ་སྤུ་བདོག་
སྤྱད། མཆིག་དང་མཆིག་གུ་ནི། ཡོས་འཐག་པའི་ལག་སྐོར་གྱི་འོག་གི་རྡོ་ལེབ་ལ་མཆིག་
དང༌། སྟེང་རྡོ་ལ་མཆིག་གུ་ཟེར་རོ། །འབྲུ་མར་གྱི་འབྲག་ནི། སྣུམ་བླུག་པའི་རྫ་སྣོད་
ཆེན་པོའི་མིང་ངོ༌། །ན་མེ་རུ་ཀ་ནི། ལྡུམ་བུ་དྲི་མ་ཅན་ཞིག་གོ །ཨ་རི་སྟ་ནི། ཨ་རིཊྚ་
ཡང་ཟེར་ཏེ། ཤིང་ནིམ་པའི་མིང་དུ་བཤད་དོ། །སྣང་གཡེལ་ནི། ཕྱི་རོལ་ཐམས་ཅད་
མཐོང་བའི་སྐར་ཁུང་སོགས་ཀྱི་མིང་དང་། སང་ཀག་ཀླུ་ནི། རྔུལ་གཟན། རྩ་ཁབ་ནི། །



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 200་་
གཏར་ཁ་བྱེད་པའི་ཁབ། རམས་ཕྱིས་ནི། སྣག་བུམ། ཀླན་ཀ་བཙལ་བ་ནི། སྐབས་
བཙལ་བའམ་སྙད་ཀ་བཙལ་བ། བྱ་དགུ་ལ་ཕྱི་ལང་བྱེད་པ་ནི། བྱས་ཚད་ལ་སྐྱོན་དུ་བཟུང་
བ། ཚིག་བླ་དྭགས་ནི། བཏགས་མིང་། ཡུས་ཀྱི་ནི། བདེན་གྱི་ཞེས་པ་དང༌། རྟོས་པ་ནི།
དར་བའམ་རྒྱས་པའི་མིང་ངོ༌།། ༈ །།སྨྲས་པ། མིང་དང་བརྡ་རྣམས་ཡུལ་དུས་ཀྱིས།
འགྱུར་ཞིང་བརྗོད་འདོད་རྗེས་འབྲང་ཕྱིར། །གཅིག་ཏུ་ངེས་པ་མ་ཡིན་མོད། །འདིར་ནི་
སྐབས་དོན་དང་བསྟུན་ཏེ། །བརྡ་རྙིང་ལ་སོགས་གོ་དཀའ་བ། །རགས་རིམ་ཉུང་ངུའི་ཚུལ་
གྱིས་བཀྲལ། །ནོར་འཁྲུལ་གང་མཆིས་མཁས་ལ་འཆགས། །ལེགས་ཆ་བློ་ལྡན་དགྱེས་
ཕྱིར་དབུལ། །འདི་ནི་རབ་འབྱམས་གཞུང་སྨྲ་བའི། །བཤེས་གཉེན་ཤེས་རབ་མཚན་ཅན་
གྱིས། །བསྐུལ་ཕྱིར་དབྱངས་ཅན་དགའ་བློས་བྲིས། ། སྐལ་མཉམ་དག་ལ་ཕན་གྱུར་ཅིག།
།།སརྦ་མངྒལཾ། ཛཡནྟུ།། །། །
༄༅། །འདུལ་འཛིན་རིན་པོ་ཆེས་མཛད་པའི་དགེ་སློང་གི་བསླབ་བྱ་
ཆེན་མོའི་བརྡ་དོན་གོ་དཀའ་བ་འགའ་ཞིག་
བཀྲོལ་བ་བཞུགས་སོ། །
ཨ་ཀྱཱ་ཡོངས་འཛིན་བློ་བཟང་དོན་གྲུབ།
༄༅། །ཐམས་ཅད་མཁྱེན་པ་ལ་ཕྱག་འཚལ་ལོ། །འདིར་འཇམ་མགོན་བླ་མའི་སྲས་
ཀྱི་ཐུ་བོ་རྗེ་འདུལ་འཛིན་རིན་པོ་ཆེས་མཛད་པའི་དགེ་སློང་གི་བསླབ་བྱ་ཆེན་མོའི་བརྡ་དོན་
འགའ་ཞིག་བྲི་བ་ནི། སུམ་བརྒྱ་པ་ནི། སློབ་དཔོན་ཤཱཀྱ་འོད་ཀྱིས་མཛད་པའི་དགེ་ཚུལ་
གྱི་བསླབ་བྱ་ཡིན་ཞིང་། ཤོ་ལོ་ཀ་སུམ་བརྒྱ་ཡོད་པས་སུམ་བརྒྱ་པ་ཞེས་གདགས་སོ། །དེའི་
འགྲེལ་པ་སློབ་ཕན་ནི་སློབ་དཔོན་འདུལ་བ་ལྷས་མཛད་དོ། །བརྟུལ་ཞུགས་ནི། ཆ་ལུགས་
མང་པོ་བསྡུས་ནས་གཅིག་ཏུ་ངེས་པ་ལ་ཞུགས་པས་ན་བརྟུལ་ཞུགས་ཞེས་བྱ་སྟེ། བརྟུལ་



ཨ་ཀྱུས་དགེ་སློང་བསླབ་བྱའི་བརྡ་བཀྲོལ།
2011
201 །
།
བ་ནི་བསྡུས་པ་སོགས་ལ་འཇུག་པའི་བརྡ་རྙིང་ངོ༌། །ཆུ་ལོན་ནི། ཆུ་ལོག་འགོག་བྱེད་ཀྱི་
ཆུ་རགས་ཏེ། དགེ་ཚུལ་གྱི་སྡོམ་པ་ནི་ཉེས་སྤྱོད་ཀྱི་ཆུ་ཀླུང་འགོག་པའི་ཆུ་རགས་ལྟ་བུའོ།
རྫོགས་པའི་བྱང་ཆུབ་དཔལ་ནི། སངས་རྒྱས་ཀྱི་གོ་འཕང་ཡིན་ལ་དེ་ཐོབ་པའི་ཕྱིར་ལེན་
པའི་སྡོམ་པ་དེ་སངས་རྒྱས་ཀྱི་རྒྱུའི་གཙོ་བོ་ཡིན་པས་ན་དེ་འཐོབ་པ་ལ་དབང་བ་ཡིན་ཞེས་
པའི་དོན་ཏེ། ནོད་པ་ནི་བརྡ་རྙིང་ཡིན་ཏེ་ཐོབ་པ་དང་བཞག་པ་དང་ལེན་པ་སོགས་མང་པོ་
ལ་འཇུག་གོ །དགའ་ལྡན་ཕོ་བྲང་གི་པར་མ་འདིར་ཤོག་གྲངས་གཉིས་པའི་རྒྱབ་ཟེར་ལ།
དེ་ལྟ་ནའང་ཞེས་པ་ཡིག་ནོར་ཏེ། དེ་ལྟར་ཡང་ཞེས་པའོ། །ལྟ་བ་མཐུན་པ་ནི། བདག་
ཡོད་མེད་ཀྱི་ལྟ་བ་མཐུན་མི་མཐུན་ལ་བྱེད་པ་མ་ཡིན་ལ། སྐབས་འདིར་བཅས་མཚམས་
ལས་འདས་མ་འདས་གཉིས་མངོན་མཐོ་དང་ངེས་ལེགས་ལ་སྒྲིབ་པའི་བར་ཆད་དུ་འགྱུར་
མི་འགྱུར་ལྟ་བ་ལ་མཐུན་པ་དང་། མཚན་མཐུན་པ་ནི། སྐྱེ་བ་ཕོ་མོའི་མཚན་ཡིན་ཏེ། སྐྱེ་
བ་ནང་ཕན་ཚུན་མཚན་མཐུན་པ་ཡིན། ཕོ་མོ་གཉིས་མཚན་མི་མཐུན་པའོ། །ཐ་སྙད་གསུམ་
ནི། མི་ཡིན་པ་སྨྲ་ཤེས་པ་དོན་གོ་བ་གསུམ་ཡིན། ལུས་ཐ་མལ་དུ་གནས་པ་ནི། ལུས་
སྤྲུལ་བསྒྱུར་བྱས་པ་མ་ཡིན་པ་དང་། ས་རང་བཞིན་དུ་གནས་པ་ནི། ཆད་པའི་ལས་འཁུར་
བཞིན་པའི་སྐབས་མ་ཡིན་པ་ལ་བྱའོ། །བསྙེན་པར་རྫོགས་ནས་ལོ་བཅུ་མ་ལོན་པ་དང་།
ལོན་ཡང་འདུལ་བའི་སྡེ་སྣོད་ཀྱི་ཚིག་དོན་མི་ཤེས་པ་དང་། ཞེས་སོ་སོར་བགྲངས་པས་གང་
གིས་གནས་བཅའ་བའི་རྟེན་གྱི་ཆོས་དགུའོ། །ལག་པ་ཆུར་སྨུགས་པ་ནི། ལག་པ་ཅུར་
བཅུག་པ་ཞེས་པའི་བརྡ་རྙིང་ཡིན། བྱ་བ་ནར་མ་ནི། བྱ་བ་རྒྱུན་མའམ་དཀྱུས་མ། གདུགས་
ནི་ཉི་མའམ་ཉིན་མོའི་བརྡ་རྙིང་། ཀཱ་རི་ཀ་ལྔ་བཅུ་པ་ནི། ཚིག་ལེའུར་བྱས་པ་ལྔ་བཅུ་པ་
ཞེས་པ་སྟེ། སློབ་དཔོན་འདུས་བཟང་གིས་མཛད་པའི་དགེ་ཚུལ་གྱི་བསླབ་བྱ་ཤོ་ལོ་ཀ་ལྔ་
བཅུ་ཡོད་པ་ཞིག་གོ །དགེ་སློང་ཤེས་ཉེན་ཅན་ནི། དགེ་སློང་ཡོན་ཏན་ཅན་ཏེ། ཡོན་
ཏན་ལ་བརྡ་རྙིང་ཤེས་ཉེན་ཟེར་རོ། །ཟས་བསོད་པ་ནི། ཟས་བཟང་པོ། གདུགས་ཚོད་



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 202
ནི། ཉིན་གུང་ཟས་ཀྱི་དུས། བསྐུ་མཉེ་དྲིལ་ཕྱི་ནི། རིམ་བཞིན་རླུང་དང་ཆུ་སེར་སོགས་
ལ་ཕན་པའི་ཕྱིར་སྣུམ་བསྐུ་བ་དང་། ལག་པས་མཉེ་བ་དང་། སྣུམ་ལེན་པའི་ཆེད་ཟན་
རྡོག་གིས་དྲིལ་བ་དང་། དེ་རྗེས་རས་སོགས་ཀྱིས་ཕྱི་བ་ཡིན། ཆོལ་ཟངས་ནི། རྐང་ལག་
སོགས་བཀྲུ་བའི་སྣོད་དང་། ཡང་བཟེད་ཞལ་ཏེ་མཆིལ་མ་དོར་བའི་སྣོད་ལའང་བཤད་པ་
སྣང་། རྒྱང་གྲགས་ནི་གྲོང་ལས་གཞུ་འདོམ་ལྔ་བརྒྱ་རིང་བ་དང་། དཔག་ཚད་ནི་རྒྱང་
གྲགས་བརྒྱད་དེ་གཞུ་འདོམ་སྟོང་ཕྲག་བཞི་ཡོད་པ་ལ་བྱེད་དོ། །མཁན་པོའི་མིང་ནས་སྨོད་
པའི་ཚེ་ཞེས་པ་ཡིག་ནོར། མིང་ནས་སྨོས་པའི་ཚེ་ཞེས་པ་ཡིན། ཡང་རིགས་པའི་ཚིག་
གིས་མ་ཟློས་པ་དང་ཞེས་པ་མ་ཟློག་པ་དང་ཞེས་པའོ། །འགྲོ་བ་དང་ལྡོག་པ་སོགས་འོ་གཟེ་
བ་དང་ཞེས་པ་ནི། འགྲོ་འདུག་སོགས་མཁས་ཤིང་ལྡང་བ་ཡང་བའི་དོན་ནོ། །རྗེས་ནི་ཞེས་
སྟེ་ངག་གིས་གུས་པ། གཞན་ལ་བསྟན་པ་ནི། གཞན་ལ་གཏད་པར་བྱ་བ་ཞེས་པའི་བྱ་
བའི་ཚིག་གོ །ཆན་པ་ནི་སྣམ་རས་སོགས་དྲས་པའི་གྲི་གཉིས་འབྲེལ་བ་ལྟ་བུ་ར་ལུག་གི་
སྤུ་བྲེག་བྱེད་དེའོ། །ས་འབུས་པ་བསལ་བ་ཞེས་པའི་ས་འབུས་པ་ནི། འོག་ཏུ་ལྟུང་བྱེད་
ཀྱི་སྦས་ནས་འབྱུང་བ་དང་མི་འདྲ་བར་སྐབས་འདིར་ཆུས་གཤེར་ཏེ་ས་འབུར་ནས་འབུས་
པ་ལ་བྱ་འམ་སྙམ། སྟོར་ཁུང་ནི་ཆུ་ཕོ་བ་ཕྱི་རོལ་ཏུ་འགྲོ་བའི་ཆུ་ཁུང་། རབ་ཏུ་བྱུང་བ་
ལ་རུང་བའི་གོས་གཉིས་ནི། བླ་གོས་དང་མཐང་གོས་གཉིས་ཡིན། སྤྱིར་བླ་མཐོང་ཞེས་
པ་སྟོད་སྨད་དང་ཕྱི་ནང་ལའང་འཇུག་ཕྱིར། ཆོས་གོས་རྣམ་གསུམ་གྱི་ནང་ཚན་ཁོ་ན་ལ་
གོ་བར་མི་བྱའོ། །བར་བུར་ནི་བ་རེ་བུ་རེ་ཞེས་པ་སྟེ། ཆེ་ཆུང་དང་དབྱིབས་སོགས་མི་
མཐུན་པས་ལྷན་དུ་སྡེབ་མི་བདེ་བའི་ཡོ་བྱེད་རྣམས་སོ། །དྲུབ་པ་ནི་འཚེམ་པ། ཞལ་ཏ་
བ་ནི། དོ་དམ་པ་ཞེས་པའི་བརྡ་རྙིང་དང༌། བཀད་ས་ནི། གཡོས་ཁང་ངམ་འདུག་ས།
འཕགས་པ་ནི་སོང་བ་དང༌། ཚ་བ་ནི་འགྲོ་བ། འཚལ་མ་སྦྱོར་ནི་ཟས་སྦྱོར་བ། གྱང་གླིང་
ནི་ཁེངས་དྲེགས་ཀྱི་ལུས་ཀྱི་རྣམ་འགྱུར། གཡེང་བག་ནི་རྒོད་གཡེང་། ཕྱིར་མ་བླན་པ་



203
ཨ་ཀྱུས་དགེ་སློང་བསླབ་བྱའི་བརྡ་བཀྲོལ། །
ནི། ཚུར་མ་བསྡུས་པ། བསྟབས་པ་ནི། བྲིམས་པ་དང་། བྱིན་པ་དང་། སྟེར་བ་སོགས་
ཀྱི་བརྡ་རྙིང་ངོ༌། །གཡོག་འཁོར་ནི། དགེ་འདུན་གྱི་ཆབ་འབངས་ཏེ་དགེ་འདུན་གྱི་ལས་
བྱེད་པའི་མི་སྐྱ་དང་། ལྷ་འབངས་ཀྱང་ཟེར། གནས་རྣམ་པ་བཞི་ནི། གོས་ཕྱག་དར་
ཁྲོད་པ། ཟས་བསོད་སྙོམས་པ། གནས་མལ་ཤིང་དྲུང་བ། སྨན་བཀུས་ཏེ་བོར་བ་བཞིའོ།
རྐུ་ཐབས་སུ་གནས་པ་ནི། ཆོས་འདི་པའི་རྟགས་ཆ་ལུགས་རང་གིས་བླངས་པ། གདོལ་
བ་ནི་རིགས་ངན་ཤན་པ་དང་རྔོན་པ་སོགས་ལ་བྱའོ།། ༈ །།ཕམ་པ་དང་པོའི་སྐབས། སྡོམ་
པའི་ཚིགས་གཅིག་པ་ནི། དགེ་ཚུལ་དང་བསྙེན་རྫོགས་ཀྱི་སྡོམ་པ་གཉིས་ཚིགས་མི་གཅིག་
པས། འདིའི་སྦྱོར་བའང་བསྙེན་རྫོགས་ཀྱི་རྟེན་ལ་བརྩམས་པ་ཞིག་དགོས་པ་དང་། སྡོམ་
པའི་རྒྱུན་གཅིག་པ་ནི། སྦྱོར་བ་བརྩམས་རྗེས་སྡོམ་པ་ཕུལ་ནས་སླར་བླངས་ཏེ་མཐར་ཐུག་
གྲུབ་པ་ནི་སྡོམ་པའི་རྒྱུན་མི་གཅིག་པ་ཡིན་པས་དེ་འདྲ་མ་ཡིན་པ་ཞིག་དགོས་ཞེས་པའི་དོན་
ནོ། །ཤེས་པ་བསྡད་ཐུབ་ནི། ཤེས་པས་ཡུལ་དེ་རྣམས་མ་བརྗེད་པར་གཏད་པར་བྱ་ཐུབ་
པ། བསྟེན་བྱའི་དབུས་བྱེ་བའི་མཚམས་འབྱོར་བ་མངོན་པ་ཞེས་པ་ནི། རོ་ལྟ་བུའི་མོ་མཚན་
དབུས་ནས་ཕྱེད་གཤགས་སུ་སོང་བ་སླར་སྦྱར་བའི་འབྱོར་མཚམས་མངོན་པའི་དོན་དང་།
བསྟེན་བྱ་སྟེན་བྱེད་གང་རུང་ལུས་ལས་ཐ་དད་དུ་བྱས་པ་ནི། ཕོ་མོའི་མཚན་མ་གང་རུང་
ལུས་ལས་ཆད་པའི་དུམ་བུ་དང་། གཉིས་ཀ་ཐ་དད་དུ་བྱས་པ་ནི། དེ་གཉིས་ཀ་ལུས་ལས་
ཆད་པའི་དུམ་བུ་ཡིན་ཞིང་། དེ་འདྲ་མི་སྲིད་པའི་སྐྱོན་མེད་དེ། དགེ་སློང་མྱོས་པས་རང་
གི་མཚན་མ་བཅད་པ་དང་། རྒྱལ་པོའི་ཆད་པས་བཅད་པ་དང༌། མཛེ་ནད་ཀྱིས་རུལ་
ཆད་དུ་སོང་བ་དགེ་སློང་གིས་འཛུད་པ་སྲིད་པས་སོ། །རྔོན་པས་ལིངས་བཏབ་པ་ནི། རི་
དྭགས་པ་གསོད་པའི་སྦྱོར་བ་བརྩམས་པ། ཤོ་གམ་ནི་ཚོང་པའི་ཁྲལ། ཤོག་གྲངས་ཉེར་
ཅིག་པའི་རྒྱབ་ཟེ་གཅིག་འོག་ཏུ་གོས་བཞིའི་སྐབས་ཞེས་པ་ཡིག་ནོར་ཏེ་གོས་གཞི་ཡིན་ནོ།
མ་བྱིན་ལེན་གྱི་རིན་ཐང་གི་ཚད་ལ་སྣ་ཚོགས་གསུངས་ཀྱང་། མདོར་བསྡུས་ན་དངུལ་ཞོ་



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 204
གང་ངམ། གསེར་སེ་བ་གསུམ་ལ་བྱ་སྟེ། སེ་བ་ནི་བལ་སྲན་དམར་པོ་ནག་ཐིག་ཡོད་པ་
དེ་གཅིག་དང་ལྕི་བ་མཉམ་པའི་གསེར་ལ་བཤད་དོ། །ནན་འགུགས་ནི་དབང་ཡོད་བྱས་
ཏེ་ལེན་པའམ་སྟོབས་ཀྱིས་འཕྲོག་པ། དོན་འཐེན་ནམ་ངན་འཐེན་ནི། གཞན་གྱི་རྫས་ཁྱེར་
བ་ཕྱིར་བརྒྱངས་ནས་མི་སྟེར་བ། དོ་ར་བྱེད་པ་ནི། གཡོ་བྱེད་པ་ཞེས་པའི་བརྡ་རྙིང་། གནད་
ལ་སྒྲེ་བ་ནི་ཡོན་པོ་དང་སྒྱུ་ཐབས་ཀྱིས་གནོད་པ་བྱེད་པ། བཀྲི་བ་ནི་དྲངས་པའམ་འཁྲིད་
པའི་བརྡ་རྙིང་། གནས་ནས་སྤགས་པ་ནི་གནས་ནས་ཕྱུང་བའམ་སྤོ་བ། ནོམ་པ་དང་ཉུག་
པ་ནི་ལག་པས་འཚོལ་བ་དང་བརྙེས་ནས་རེག་པར་བྱེད་པ། འབྲིད་པའམ་འདྲིད་པ་ནི་མགོ་
བསྐོར་བ། གོམ་པ་ཕྱིར་བྲི་བ་ནི། གོམ་པ་ཕྱིར་འཐེན་པ། གཏམས་པ་ནི་བཅོལ་བ། བརྙས་
པ་དང་། བསྐྱིས་པ་གཉིས་ཀྱི་ཁྱད་པར་ནི། གོས་དང་སྣོད་སྤྱད་སོགས་གཡར་བ་ལ་བརྙས་
པ་དང་། གསེར་དངུལ་དོང་ཙེ་སོགས་གཡར་བའི་མིང་ལ་བསྐྱིས་པ་ཟེར་རོ། །བརྣོགས་
པ་ནི། བསྡམས་པའམ་སྦས་པ། བསྙོན་པ་ནི། སྐབས་འདིར་གཞན་ནོར་ལ་བསྙོན་པར་
བྱེད་པ། རྐུ་ཤས་ནི་བརྐུས་པའི་རྫས་ཀྱི་ཆ་ཤས། སྲི་བ་མེད་པ་ནི་ཤ་ཚ་མེད་པ། ཀར་ཤ་
པ་ན་ནི་ཞོའི་དོང་ཙེ་ཞེས་པ་སྟེ། ཀ ན་ནི་ཞོ་དང༌། པ་ཎ་དོང་ཙེ་ལ་འཇུག་པར་བཤད་པས།
ཀ རྐུ་པ་ཎ་ཟུར་ཆག་པའོ། །ལྡེམ་པོ་ནི་ཡོན་པོ་སྟེ་དྲང་པོ་མ་ཡིན་པ། ཐབས་གཏོལ་བ་ནི།
ཐབས་བཤིག་པ། ལག་པོད་ནི་ལག་ཏུ་ཡོང་བའམ་ལག་གིས་ནུས་པ། བསྙལ་བ་ནི་ཉལ་
བར་བྱ་བ། གྲུ་བཙས་ནི། གྲུ་གྲ། གྱི་ཚོམ་ནི་མ་བརྟགས་པ། ལག་གི་བླ་ནི་ལས་དཔོན་
ཏེ་ལས་ཀའི་འགོ་པ། བྱུག་རིས་ནི་གྲལ་ལམ་འདུག་སའི་བརྡ་རྙིང་ངོ་། ༈ །ལྷག་མ་
སྡེའི་སྐབས་ནི། རྫི་ཕྱོགས་ནི་རླུང་གི་ཕྱོགས་ཏེ། རྫི་ནི་རླུང་ཞེས་པའི་བརྡ་རྙིང༌། སྙི་བ་ནི་
མཉེན་པ། སྨྱན་བྱེད་པ་ནི། གཉེན་བྱེད་པ་ཞེས་པའི་བརྡ་རྙིང་། ཆུ་ཚིགས་ཀྱིས་བྱིན་པ་
ནི། བྲམ་ཟེས་དམ་ཚིག་གི་ཆུ་ཁྱོར་བའི་ནང་ནས་བྱིན་ཞིང་འཐུང་དུ་བཅུག་ནས། བྲམ་
ཟེའི་རིལ་པ་སྤྱི་བླུགས་ཀྱིས་སྐྱེས་པ་དང་བུད་མེད་དེ་གཉིས་སྐོར་ཞིང་བྲམ་ཟེས་ཆོ་ག་བྱས་
།
།



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 205
ནས་བྱིན་པ་ལ་མཚོ་ཊཱིཀ་ལས་སུངས། སྤྱིར་ཡང་རྒྱ་གར་པའི་ཡུལ་ཆོས་ནི། བཟའ་བཏུང་
མ་ཡིན་པའི་སྦྱིན་པ་རྒྱ་ཆེ་བ་གང་ལའང་འབུལ་བའི་བརྡར་ཆུ་གཙང་སྒྲེང་བ་ཡིན་པར་བཤད་
དོ། །ཁ་དུམ་པ་ནི། ཁ་འཆམ་པའམ་ཁ་མཐུན་པ། གླས་ཤིང་ཡུད་ཙམ་པར་གྱུར་པ་
ཞེས་པ་ནི། སྐབས་རྙེད་ཅིང་ཅུང་ཞིག་འགྲོགས་པའི་དོན་ཡིན་ནམ་སྙམ། རྡེའུ་གསུམ་
གཏོར་བ་ནི་རྡོ་ཆུང་ངུ་གསུམ་བླངས་ནས་ཕྱོགས་གསུམ་དུ་འཕངས་ཏེ། རྡེའུ་དེ་རྣམས་མི་
འཕྲད་པ་ལྟར། ཁྱོ་ཤུག་གཉིས་ཕྱིན་ཆད་ཕན་ཚུན་མཐུན་ཞིང་འཕྲད་པ་མེད་དོ་ཞེས་མནའ་
བསྐྱལ་བ་ལ་བཤད་དོ། །ག་གེ་མོ་ནི་ཡུལ་གྱི་མིང་སྤྱི་དང་། ཆེ་གེ་མོ་ནི་གང་ཟག་གི་མིང་
སྤྱི་ལ་བྱའོ། །བསྡུམས་བྱས་པ་ནི། མཐུན་པར་བྱས་པ། གཞོགས་སྨོས་ནི་ཟུར་གྱིས་
སྨོས་པ། འཕྲིགས་པ་ནི་ཤེས་པ་དང་དོགས་པ་ལ་འཇུག །དོར་མངས་ནི་དོར་རྟ་སྟེ་རྐང་
པ་གཉིས་ཀྱི་སྦུབས་ཅན་གྱི་གོས་དེ་ཡིན། གོས་རལ་ག་ནི་སྟོད་གོས་སྒྲོ་གུས་འཐུད་པ། བཀའ་
བློ་མི་བདེ་བ་ནི། ཉེས་པ་གླེང་མི་བདེ་བའམ། ཉེས་པ་དང་ལེན་མི་བྱེད་པ། བཞམས་
བསྒོ་ནི། ལྐོག་གྲོས་བཏབ་པའམ། གསང་ནས་བསྒོ་བའོ།། ༈ །། སྤང་ལྟུང་གི་སྐབས།
ཤན་ཞེས་པ་ནི། འགོས་བྱེད་ཉེས་ལྟུང་གི་མིང་དང་། ཤན་བརྡེག་བྱ་ནི། ཉེས་ལྟུང་འགོ་
བྱ་དང་ཤན་རྡེག་བྱེད་ནི། ཉེས་ལྟུང་འགོས་བྱེད་དོ། །རྒྱུ་སྤུན་གྱི་དོག་པ་ནི། རྒྱུ་ནི་སྣམ་
རོས་སོགས་ཀྱི་སྲིད་དུ་བཏང་བའི་སྐུད་པ་དང་། སྤུན་ནི་འཕྲེད་ལ་བར་དུ་བཅུག་པའི་སྐུད་
པ་དང༌། དོག་པ་ནི་སྐབས་འདིར་སྐུད་པའི་མིང་དང་། སྤགས་པ་སློང་བ་ཞེས་པའི་སྤགས་
པ་ནི་བསྡོས་པའི་མིང་ངོ༌། །སྲིན་བལ་ནི། སྲིན་བུ་ལས་བྱུང་བའི་བལ་དང་། མོན་དར་
ནི་རྩྭའི་རིགས་ཀྱི་ཤུན་པོ་ལས་བྱས་པའི་གོས་ཤིག་གོ །གསོ་བལ་ནི་གསོ་མ་དང་ལུགས་
བལ་སོགས་ལ་བྱེད། གླིངས་པ་ནི་ཕྱིང་བ་ལྟ་བུ་དང་། ནང་ཚངས་ཅན་ནི་གཡོགས་བྱས་
པའི་ནང་དུ་བལ་སོགས་བརྫངས་པའོ། །ཟ་འོག་ནི་གསེར་སྐུད་བསྲེས་པའི་གོས་ཁྲ་ཡིན་
སྙམ་མོ། །ཤ་ན་ནི་རྩྭའི་རིགས་ཤིག་ཏེ། ལས་བརྒྱ་པ་ལས། ཤ་ནའི་གོས་ཅན་ལ་གསོ་



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 206
མའི་གོས་ཅན་ཞེས་བྱུང་བ་ལྟར་ན་གསོ་མ་ལ་བྱའོ། །འཁོབ་བལ་ནི་ལུག་གི་མགོ་དང་རྐང་
པ་དང་ལྟོ་བ་ནས་སྐྱེས་པའི་ལུག་བལ་ངན་པ་ལ་བཤད་དེ། འཁོབ་བ་ནི་ངན་པ་ཞེས་པའི་
བརྡ་རྙིང་ཡིན། ངོ་མ་སྤོས་པ་ནི། ཁུར་སྔོན་མ་དེ་མ་བརྗེ་བ། ཕྲག་བྲང་གིས་ཁུར་ཁུར་
བ་ཞེས་པ་ལྟར་ན་ཕུག་པ་དང་བྲང་གིས་ཁུར་བའོ། །སྨན་ཕོར་ནི་ཕོར་པ་དང་དཀར་ཡོལ།
འཕེལ་བའི་བཏུང་ཕོར་ནི། མགུལ་བར་ཟས་རྟོགས་པ་ཕུལ་བའི་ཕྱིར་སྐོམ་བཏུང་བའི་ཕོར་
པ་ལྟ་བུའོ། །ནལ་ཚེ་ནི་ཐུར་མ་དང༌། ཁ་གཟར་ནི། ཁེམ་བུའམ་སྐྱོག་ཐུམ་ཡིན་ནམ་
དཔྱད། གབ་ཚེ་ནི། ཟ་མ་ཏོག་སྟེ་སྒམ་ཆུང་། ཀུན་དགའ་ར་བ་པ་ནི། སྤྱིར་ཀུན་དགའ་
ར་བ་གཙུག་ལག་ཁང་ལ་འཇུག་ཀྱང་། སྐྱེད་མོས་ཚལ་ལ་ཁྱིམ་གྱི་ཀུན་དགའ་ར་བ་དང་།
བཟའ་ཤིང་གི་ར་བ་ལ་དཔལ་གྱི་ཀུན་དགའ་ར་བ་ཞེས་མངོན་བརྗོད་ཀྱི་བསྟན་བཅོས་སུ་བཤད་
པས། ཤིང་ཐོག་གི་ར་བ་སྲུང་བའི་མི་ལ་ཀུན་དཀའ་ར་བ་པ་ཞེས་བྱའོ། །གཏའ་ནི་གཏེ་
མ་སྟེ་གཞན་ལས་ནོར་བླངས་པའི་ཚབ་ཏུ་བཞག་པའི་རྫས་ལ་གཏེ་མའམ་གཏའ་ཟེར་རོ།
བརྟད་པ་ལས་བྱུང་པའི་སྤང་བ་ཞེས་པའི་བརྟད་པ་ནི། གློ་བུར་བ་ཞེས་པའི་བརྡ་རྙིང་དུ་བཤད་
པས། གློ་བུར་བའི་རྙེད་པ་ལ་བརྟེན་ནས་བྱུང་པའི་སྤང་བ་ཞེས་པ་ཡིན་སྙམ། ༈ སངས་
རྒྱས་སྤང་ཞེས་པ་ནི་སངས་རྒྱས་དཔང་པོར་བཞུགས་ཞེས་པའི་དོན་དང༌། སྐྱོ་སྔོགས་ནི་
འཁྲུགས་སློང་དམ་རྩོད་པ་སླར་སློང་བ། གཡེམ་པ་ནི་འདོད་པའམ་ཆགས་པ། མ་མོའི་
ཚིག་ཅེས་པ་ནི། ཆོས་མངོན་པའི་ཚིག་སྟེ། མངོན་པ་ལ་མ་མོ་ཞེས་ཟེར། སྤྱིར་མ་མོ་ནི་
ཕྱི་མོ་དང་རྩ་བ་དང་གཞི་མ་སོགས་ལ་འཇུག་གོ ༈ །ཐོག་གུ་ནི་རྩེ་མོ་དང༌། ཨརྫ་ཀ་ནི་
ལྕམ་པ་མ་ནིང་སྟེ། དེའི་འབྲས་བུ་ལ་ཨརྫ་ཀའི་དོག་པ་ཟེར། མེ་ཏོག་ལྕམ་པ་ཕོ་རིགས་
ལ་ཧ་ལོ་དང་། མོ་རིགས་ལ་རྒྱ་ལྕམ་དང་། མ་ནིང་རིགས་ལ་ཨརྫ་ཀ་ཞེས་བཤད་དོ། །ས་
འབུས་པ་ནི། སའི་སྟེང་འབུར་ཏེ་སྐྱེ་བ་རིལ་པོ་ནང་ཐལ་བ་ལྟ་བུས་གང་བ་སྟེ། ཕ་བ་ལྷོ་
ལྷོ་དང་མ་བསྲེགས་ཐལ་བ་ཡང་ཟེར། ཤ་མོ་ནི་ཞ་མོ་ཟེར་བ་རྒྱ་ཞྭའི་རྣམ་པར་སྐྱེ་བ་དེ་ཡིན།



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 207
བརླམ་ནི་སྣོད་ལ་སོགས་པ་རླན་ཆེ་སར་ཡུན་རིང་བཞག་པ་ན་དེ་ལ་སྤུ་ལྟ་བུ་ཞིག་ཆགས་པ་
དེའོ། །ཉ་ལྕིགས་ནི། ཆུ་དལ་བུའི་ནང་དུ་སྐྱེས་པའི་བལ་འདྲ་བ་དེ་ཡིན་ཏེ། ཆུ་བལ་དང་།
ངུད་པ་བྱ་བལ་མའང་ཟེར་རོ། །ན་ཆུང་ཆུ་ནས་བཏོན་པ་ཞེས་པ་ཉ་ཚང་ཞེས་པ་ཡིན་སྙམ་
སྟེ། ཉ་ཆུང་སེམས་ཅན་ཡིན་པས་ས་བོན་དང་སྐྱེ་བ་བཅོམ་པའི་ལྟུང་བྱེད་ཀྱི་སྐབས་ལ་འོང་
དོན་མེད་པའི་ཕྱིར། ག་གོན་ནི་ཉུང་མ་ཞེས་པ་ལ་ཕུག་གི་རིགས་སོ། །བལ་པོ་སེའུ་ནི་སེ་
འབྲུ་ཡིན་པར་བཤད་དོ། །གཞོགས་འཕྱས་ནི་ཟུར་གྱིས་འཕྱ་བ། བསྒོ་བ་རྣ་ལ་གཟོན་པ་
ནི། བསླབ་བྱ་ལ་མི་ཉན་པར་ཕྱིར་བཟློག་པའམ་བསྐུལ་ཚིག་དང་དུ་མི་ལེན་པ་སྟེ། གཟོན་
པ་ནི་མི་ཉན་པ་ཞེས་པའི་བརྡ་རྙིང་ཡིན་པར་བཤད་དོ། །བུ་རམ་གྱི་དབུ་བ་ནི་བུ་རམ་སྐོལ་
བའི་ལྦུ་བ་སྟེ། དེའི་ཕྱེ་མ་རྡོག་པོར་མ་བྱས་པ་ལ་དྭགས་དང༌། རྡོག་པོར་བྱས་པ་ལ་མི་
ཁ་ར་དང་ཤ་ཁར་ཟེར་རོ། །ཆེ་བཞི་ནི་དབང་པོ། ཕན་ཕུན་ནི་ཞིག་རལ། སྲིལ་ནི་སྣམ་
བུའི་རིགས་ཟ་བའི་འབུ་ཆུང་ངུ་མུག་པ་ཟེར་བ་དེའོ། །བརྟུལ་བ་ནི་བསྡུས་པ། གཡེ་ཐང་
ཁ་ནི་ཐང་ཆེན་པོ་སྟེ། དབྱེ་ནི་ཐང་ཞེས་པའི་བརྡ་རྙིང་ངོ༌། །ཀྱི་མོ་ནི་རྫ་སྣོད། ཝ་ཁ་ནི་
ཆུ་ཁུང་ཁའམ་ཁང་སྟེང་ནས་ཆུ་འབབ་པའི་ཝ་ཤུལ་ཁའོ། ༈ །གྲུབ་བརྡལ་གཅིག་པ་ནི།
གྲུ་རྒལ་ཐེངས་གཅིག །རུ་སྐྱ་ནི་གྲུ་སྐྱོད་བྱེད་ཀྱི་ཤིང་སྟེ་གྲུའི་གཤོག་པའང་ཟེར། རིབ་
མ་ནི་ཚད་ཚིད་གི་བསྐོར་བ་དང་། ཐིབས་པོ་ནི་སྤྲིན་དང་ན་བུན་སོགས་ཀྱིས་ཐིབས་པ་ལ་
བྱེད་དོ། །ནར་མ་ནི་རྒྱུན་མ། ལྡམ་ལྷམ་ནི་ཤིང་ཐོག་སོགས་ཏེ། ཤིང་ཐོག་ལ་བརྡ་རྙིང་
དུ་ལྡུམ་བུ་ཟེར་རོ། །མིད་པ་གཉིས་པ་ལ་སྒྲོགས་པ་ཞེས་པ་ནི་ཁོག་པར་ཟས་ཟོས་པ་སླར་
ཡང་བཟློག་པ། ལྡེ་གུ་ནི་སྐྱོ་མ་དང་དོན་གཅིག་སྟེ། ཆུ་ལ་ཕྱེ་བཏབ་པའི་ཐུག་པ་སླ་མོའོ།
ཐ་ཚིག་ནི་ཚིག་དོན་ནམ་དོན་ཅན། ཕྱག་ཚང་ནི་ལག་བདེ་བ་སྟེ་ཟས་འདྲེན་མཁན། སྤངས་
ཤིང་འཚལ་བར་བགྱིས་པ་ནི། སྤངས་ཤིང་ཆོག་པར་བགྱིས་པ་སྟེ། འཚལ་བ་ཞེས་པ་
ནི། ཤེས་པ་དང༌། ཆོག་པ་དང་། དགོས་པ་དང་། བགྱི་བ་སོགས་དོན་མང་པོ་ལ་འཇུག་



208
ཨ་ཀྱུས་དགེ་སློང་བསླབ་བྱའི་བརྡ་བཀྲོལ།
གོ །རེ་ལྡེ་ནི་སྨྱུག་མ་སོགས་ལས་བྱས་པའི་རྩྭ་གདན་གྲུ་བཞི་པ་ལ་བྱའོ། །འོ་ཟི་ནི་འོད་
ཟེར་ཞེས་པའི་བརྡ་རྙིང༌། ལན་ཚྭ་ནི་ཡོངས་གྲགས་ཀྱི་ཚྭ་དང་། འགྱུར་བྱེད་ནི་བ་ཚྭ་ལ་
བྱའོ། །སྙི་བ་ནི་སྲ་སྙི་ཞེས་པའི་སྙི་བ་དེའོ། །དབྱར་ཁང་ནི། དགེ་སློང་མའི་རྒྱུན་པར་
སྡོད་ས། རགས་པ་མཚམས་གཞན་ནི། སྤང་ལེབ་དང་སོ་ཕག་སོགས་བརྩིགས་པ་དཔངས་
ཚད་སོར་བཞི་ཡན་ཆད་ལ་བྱེད། དཀྱིལ་འཁོར་འདིའི་སྟེང་དུ་ཞོག་གཅིག་ཅེས་པའི་དཀྱིལ་
འཁོར་ནི་སྤང་ལེབ་བམ་རི་མོས་བསྐོར་བ་ལ་བྱའམ་སྙམ་མོ། ༈ །གདོལ་བ་ནི་རིགས་
ངན་ཤན་པ་དང་རྔོན་པ་ལྟ་བུ། ཕྲུ་མ་བཏབ་པ་ནི། དམག་སྒར་ཏེ་དམག་ཞག་བབས་བྱས་
ཏེ་བསྡད་པ། རྡེག་པར་གཟས་པ་ནི་རྡེག་པར་བརྩམས་པའམ་རྡེག་པའི་སྟངས་ཀ་བྱས་པའོ།
༈ །ཨ་སྨན་པར་ཏ་ནི་རྡོ་ཅན་ཞེས་པ་སྟེ། རྒྱ་གར་གྱི་ཡུལ་ཚད་པ་ཤིན་ཏུ་ཆེ་བ་ཞིག་གི་
མིང་ངོ༌། །རྨ་བ་ནི། ཉམས་པ་ཞེས་བྱུང་སྟེ་ཁམས་འཁྲུགས་ནས་རིག་པ་ཉམས་པ། འདག་
རྫས་ཙམ་གྱིས་བསྲུལ་བ་ནི། དག་རྫས་ཙམ་གྱིས་མཐུན་པའམ་འདྲིས་པ་ཞེས་པ་ཡིན་ནམ་
སྙམ། བསྙིལ་བ་ནི་བསྐྲད་པ། ལེབ་རྒན་རྩི་ནི་བལ་པོའི་གུར་གུམ་ཡིན་པར་བཤད་ཅིང་། .
ཁ་དོག་ལེབ་རྒན་ནི་དམར་སྐྱ་ཡིན་པར་བཤད་དོ། །ལྡང་དེད་ཅིང་འོལ་སྤྱི་ཙམ་ཞེས་པ་ནི་
དབྱིབས་སམ་རྣམ་པར་བྱས་ཤིང་ཕྱོགས་ཙམ་ཞེས་པའི་དོན་དུ་སེམས། སོག་མའི་ཕྲེང་
བ་ནི། གྲོ་ནས་སོགས་ཀྱི་རྩྭ་རྐང་གིས་བཅོས་པའི་ཕྲེང་བ། ཕག་ཟེ་ནི་ཕག་གི་གཉའི་སྟེང་
གི་སྤུ་རྩུབ་མོ་ལས་བྱས་པའི་བྱི་དོར་བྱེད་སྤྱད། སྲད་བུའི་སེ་རལ་ཕྲེང་ནི་སྐུད་པས་ཕྲག་
པ་དང་མཆན་འོག་གཡས་གཡོན་དུ་བསྣོལ་ཏེ་བཏགས་པ། ཕེབ་རྡོབ་པ་ནི་ཐལ་མོ་བརྡབ་
པའི་སྒྲ། ཅོ་འབྲི་བ་ནི་མཐོ་འཚམ་པ་དང་། མགོ་སྐོར་བ་དང༌། ཉམས་སད་པ་དང༌།
རྨ་ཕབ་པ་སོགས་ལ་འཇུག ། རྫབ་ལ་སྤྱིལ་མོ་ཉུག་པ་ནི། འདམ་རྫབ་ལ་ལུས་འགྲེད་ཐབས་
སུ་ཕྱིལ་བ། ནང་འདོམ་པ་ནི། བྱ་བ་མི་འདྲ་བ་གཉིས། མཉམ་དུ་ཐུག་པའོ། ༈ །བླ་ནི་
རུང་བ་དང་། བཟོད་པ་དང༌། ཆོག་པ་སོགས་ཀྱི་དོན་དང་། ག་ག་ཚིལ་ནི་སྐྱི་གཡའ་བ་



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 209
སྟེ། སོར་མོས་འཆན་ཁུང་དུ་རེག་ཅིང་ཉེད་པའོ། །ཆུ་ལ་བེམ་ཐོལ་གྱིས་རྡེག་པ་ནི་ཆུ་ལ་
ཆལ་གྱི་སྒྲ་ཐོན་པར་བརྡུང་པ། པོང་བ་ནི་ས་གོང་ངམ་ས་རྡོག །བྱ་གག་ནི་ཁྱིམ་བྱ་དང་།
ལུ་གུའི་བོང་ཚད་ཙམ་གྱི་ཆུ་བྱ་སྟེ་རིང་ལ་བཤད་པའང་སྣང་། སྡངས་པ་ནི་གློ་བུར་དུ་སྐྲག་
པ། དྲ་ཕད་ནི་རྫས་སྣ་ཚོགས་བསྡུ་རྒྱུའི་ཁུག་མ། སེལ་བྱེད་པ་ནི་སྐྱེལ་མ་བྱེད་པ། སྐྱང་
ནུལ་ནི་འདམ་གྱིས་ཞལ་ཞལ་བྱས་པ། གྲུམས་པ་ནི་གས་པ། ཉན་ན་ནི་ཕག་ཉན་ནམ་ལྐོག་
ནས་ཉན་པ། ཤད་སྦྱང་ནི་རྒྱུ་མཚན་གསོལ་བ། ཕབས་ནི་ཆང་གི་རྩི། རྩབ་མོ་ནི་འབྲས་
སོགས་བཙོས་ནས་མནན་པའི་ཁུ་བ་སྐྱུར་པོའོ། །གཏན་པ་ནི་སྒོའི་ཐེམ་པའོ། ༈ །བཟླུགས་
པ་ནི་ཞུས་པའམ་དྲིས་པ་དང༌། ཟློག་པ་ནི་གནང་བ་ཞེས་བརྡ་རྙིང་དུ་འབྱུང་ལ། སྐབས་
འདིར་ནང་དུ་མ་བཟླུགས་པར་ཞེས་པ་ལྟར་ན་ནང་དུ་མ་ཕོས་པའི་དོན་དུ་ངེས། ད་གདོད་
ནི་རྗེས་སུའམ་ཕྱིས་སུ་ཞེས་པའོ། །ཁབ་རལ་ནི་ཁབ་སྣོད། ཁྲིའུ་ནི་ཁྲི་ཆུང་ངུ་། གཡན་
པ་ནི་བྲུམ་བུ་ཆུང་ངུ་རྣག་འཛག་ཅིང་ཟ་ཕྲུགས་ལངས་པ་ཞིག་གོ ༈ །ཐོད་རྒལ་ནི་གོ་རིམས་
འཚོལ་བ། ཁ་ཚར་ནི་སྣེ་ལ་བཏགས་པ་དང་། ཕུན་ཚར་ནི་རས་ཀྱི་རྒྱུའི་སྐུད་པའི་འཕྲོ་
ལས་བྱུང་བ། བསྐྱངས་པ་ནི་བོར་བའམ་དོར་བ། མིག་གཡེང་བག་ནི། མིག་གཡེང་བ་
ཆེ་བ། ལེག་པ་ཀྱོག་པ་ནི། ལག་པ་ཡུག་པ། མུ་དང་ཁ་ད་ཆད་ནི། མཐའ་དང་ཁ་མཐོ་
དམན་མཉམ་པ། ལྡག་པ་དང་གྱོག་པ་དོན་འདྲ། སྐྱོམ་པའམ་བསྐྱམ་པ་ནི་བསྐོར་ཅིང་
བཤལ་བ། བྱིན་གྱིས་གཞོལ་བ་ནི་རིམ་གྱིས་ཐུར་དུ་བབ་པ། འདོ་ལི་ནི་དོ་ལི་ཞེས་པ་ཁྱོགས་
ཀྱི་སྐད་དོད་དུ་བྱུང་ཡང་། སྐབས་འདིར་འདོ་ལི་བྱེད་བྲག་པ་དང༌། ཁྱོགས་ནི་འདེགས་
བྱེད་སྤྱི་ལ་བྱའོ། །རླགས་པ་ནི་ཟས་ཟོས་པ་མ་ཞུས་པར་འབབ་པའོ། ༈ །ཁྱིམ་སོ་བཟུང་
བ་ནི་བག་མར་སོང་བ། རྗེད་པ་ནི་མཆོད་བཀུར་བྱེད་པ། ལ་བ་ནི་སྣམ་བུ་སྤུ་ཅན། འཁྲེན་
པ་ནི་སེར་སྣ། དཔེ་མཁྱུད་ནི་ཆོས་ལ་སེར་སྣ་བྱེད་པའམ་རང་གི་ཤེས་པ་གཞན་ལ་སྦས་
ནས་མི་སྟོན་པ། ཞལ་ཐན་ཙམ་མཁྱེན་ནི་གླེང་མོ་ཙམ་གནང་ཞེས་པ་ཡིན་ནམ་སྙམ། གྱི་



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 210
ན་ནི་དམན་པ་དང་དོན་མེད་དང་རང་ག་སོགས་ལ་འཇུག །འཕྱན་པ་ནི་འཁྱམས་པ། འཐབ་
གྲོལ་ཅན་ནི་འཁྲུགས་ལོང་བྱེད་མཁན། བེའུ་ཕྲུག་ནི་རས་བལ་ལས་བྱས་པའི་ཕྱི་ནང་གཉིས་
ཀར་སྤུ་ཁེབས་པ་ཞིག་དང༌། རླམ་ནི་ཀླམ་ཞེས་པ་སྟེ་སྣམ་བུ་འཐུག་པོའི་མིང་། སེངས་
པ་ནི་རས་ཕྲ་མོ་ཤིན་ཏུ་ལྷོད་ཅིང་ཤ་རྗེན་ཇི་བཞིན་སྒྲིབ་མི་ནུས་པ་དེ་ཡིན། སྟག་པ་ནི། འཐུག་
པ། ཨརྒ་ནི་ཤིང་ནིམ་པའམ་ཉི་མའི་ཤིང་ཞེས་བྱུང་ངོ༌། །ར་ཕྱར་ནི་ར་བལ་ལས་བྱས་
པའི་སྣམ་བུའི་ཕྱ་རའོ། །འུ་སུ་ནི་པུ་ས་ལ་ཞེས་ལུང་ཕྲན་ཚེགས་ལས་གསུངས་ཤིང་། འགྲེལ་
ཆུང་མཁན་པོས་པུ་ས་ལ་ཟར་མ་ཡིན་པར་བཤད། སྨན་གཞུང་འགར། འུ་སུ་ནི་ལོ་མ་
སྡོང་པོ་མེ་ཏོག་རྣམས་གོ་སྙོད་དང་འདྲ་བ་ལ་འབྲས་བུ་གའུ་ཁ་སྦྱར་ལྟ་བུ་རིགས་དཀར་ནག་
གཉིས་ཡོད་པར་བཤད་དོ། །ནོད་པ་ནི་ལེན་པ། སྐྱིན་པ་ནི་དོད་དམ་ཚབ། མནོས་པ་ནི་
བླངས་པ། འབུར་ཤད་ནི་རི་མོ་འབུར་དོད། ས་སྒྲེ་བོ་ནི་ས་རྗེན། བཙས་མི་ཟོས་པ་ནི།
ལྕགས་གཡའ་མི་ཟོས་པ་སྟེ། བཙའ་ནི་གཡའ་ཡི་མིང་། དྲུབ་པ་ནི་འཚེམ་པའི་བརྡ་རྙིང་
དང་། བཙོ་བླག་མཁན་ནི་ཚོས་རྒྱག་མཁན། བཅགས་པ་དང་བརྡབས་པ་ནི་བྱི་དོར་རམ་
བཅོས་ལེགས་དང་སྤྲུག་པ། རྒྱུན་ཆགས་གསུམ་ནི་དང་པོར་ཕྱག་འཚལ་བ། བར་དུ་མདོ་
འདོན་པ། ཐ་མར་བསྔོ་བ་བྱེད་པ་གསུམ་མོ། །འཁོས་སུ་བབ་པ་ནི་ལོགས་སུ་བཞག་པ་
ཞེས་པའི་བརྡ་རྙིང་དུ་བཤད་པས། གློ་བུར་བ་ལ་ལོགས་སུ་གནས་ཁང་སོགས་སྦྱིན་ནས་
འདུག་ཏུ་བཅུག་པའི་དོན་ནོ། །བྲང་བདག་ནི་ཁང་བདག་སྟེ་གནས་ཁང་ལ་བྲང་ཁང་ཟེར་
རོ། །མཐའ་ཟེགས་པ་ནི་གོས་ཀྱི་མཐའ་ཟད་རལ་བྱུང་བ། འཁར་བ་ནི་ལག་རྟེན་དབྱུག་
པ། བསིལ་ཡབ་ནི་ཚད་པ་ཆེ་བའི་སྐབས་རླུང་ཡོབ་བྱེད། པར་སིག་གི་ལ་པ་ནི། པར་
སིག་གི་ཡུལ་ནས་བྱུང་པའི་ལ་བ་འཐུག་ཅིང་མཛུབ་ཚད་ལས་རིང་བའི་སྤུ་ཅན་ཏེ་ལ་བ་མཆོག་
ཅེས་བྱ་བ་ནི་རིན་ཐང་ཆེ་བ་ཞིག་གོ །པར་ཐད་ཁྲ་བོ་ནི་ཐགས་མ་ཁྲ་བོ་སྟེ། བལ་སྐུད་
སྦོམ་པོས་ཐགས་པའི་འབོལ་སྟན་ཁྲ་བོ་དྲེའུ་རྔོག་དང་གྲུམ་ཙེ་ཡང་ཟེར་རོ། །སམ་པྲ་བ་



ཨ་ཀྱུས་དགེ་སློང་བསླབ་བྱའི་བརྡ་བཀྲོལ། 211
ཏ་ནི་འབྱོར་ཚོགས་མ། མཉམ་པར་གྱུར་ཅིག་ཅེས་པ་སྟེ། མཉམ་པ་ནི་དུག་མེད་པའི་
དོན་ཏེ། སྔགས་དེ་བརྗོད་ན་ཁ་ཟས་དུག་ཅན་ཡང་དུག་མེད་དུ་འགྱུར་བར་གསུངས་སོ།
བསྡོགས་པ་ནི་བཤམས་པའམ་གྲབས་བྱས་པ། བསྡོགས་པ་གཞུག་པ་ཞེས་པའི་བསྡོགས་
ནི་ཀོ་ལྷམ་སོགས་ཀྱི་ལྷན་པའི་མིང་ཡིན། གོད་མའི་ཤ་ནི་ཟ་འཕྲོ་སྦས་པའི་ཤ། ཀུན་དོང་
ནི་ཙོང་དང་སྒོག་པ་ལ་བཤད་པའང་ཡོད་དེ་སྐབས་འདིར་ཙོང་ངོ༌། །ཀོའུ་ནི་རི་སྒོག་ཅེས་
བྱང་ཞིང་། སྐྱར་མ་ཕྲའུ་ལྟར་སྐྱེ་བ་ལེབ་ལེབ་པ་གཙོ་བོར་ལོ་མའི་ཚོད་མ་དེའོ། ། ཀློག་
ཅོར་ནི་ཀུ་ཅོ། སིལ་བྱེད་ནི་འཁར་གསིལ་ཏེ། གསེག་ཤིང༌། གོ་བྱེད། ཁྱི་སྐྱོད་ཅེས་
ཀྱང་བྱའོ། །ཨ་མ་ནི་ཤིང་ཐོག་རོ་མངར་ཞིང་ནང་སེར་པོ་ཕན་ཚུན་མི་འབྱར་བའི་ཆེད་
ཕྱེ་ནང་དུ་བཅུག་ནས་བསྐམས་པ་རྒྱ་ཡུལ་སོགས་སུ་ཡོད་པ་དེའོ། །འཐོར་འཐུང་བྱ་བའི་
གནས་ཞེས་པ་ནི་ཁ་བཤལ་བ་དང་གདོང་དང་ལག་པ་སོགས་བཀྲུ་བའི་སའོ། །ཨ་རོ་ཀ་ནི་
ནད་མེད་པར་གྱུར་ཅིག་ཅེས་པའོ། །ཞུགས་ལིང་ནི། མེ་འཇོག་པའི་སྣོད་དེ་མེར། གཏུར་
བུ་ནི་ཆོས་གོས་ཀྱི་ཤུབས། དྲངས་ཤིང་བཤལ་བ་ནི། འཐེན་ཅིང་དྲུད་པ། སྲིད་པ་དང་
སྐམ་པ་དང་སྤྲུག་པ་ནི་རིམ་བཞིན་གྲིབ་མར་གཡེངས་པ་དང་། ཉི་མར་སྐམ་པ་དང༌། རྡུལ་
སྤུག་པའོ། །ཞམ་རིང་ནི་ཞབས་ཕྱིས། གང་ཟག་རླབས་པོ་ཆེ་ནི། གང་ཟག་རིགས་མཐོ་
ཞིང་བསོད་ནམས་ཆེ་བ་ལ་བྱའོ།། །།བརྡ་ལ་བརྟེན་ནས་དོན་འཚོལ་ཕྱིར། །མིང་བརྡ་འཕྲད་
པ་ཤིན་ཏུ་གཅེས། །དེ་ཕྱིར་བསླབ་བྱ་ཆེན་མོའི་བརྡ། །གོ་དཀའ་ཉམས་པ་ཅུང་ཟད་བཀྲོལ།
ནོངས་པ་གང་མཆིས་མཁས་ལ་འཆགས། །ལེགས་ཆ་བཤེས་གཉེན་དགྱེས་ཕྱིར་འབུལ།
དགེ་བས་མ་རྒན་འགྲོ་བ་ཀུན། །རྣམ་མཁྱེན་གོ་འཕང་ཐོབ་གྱུར་ཅིག །འདི་ཡང་ཐོར་ཀོའི་
དགེ་བའི་བཤེས་གཉེན་ཞིག་གིས་བསྐུལ་ངོར། །དབྱངས་ཅན་དགའ་བའི་བློ་གྲོས་ཀྱིས་བྲིས་
པའོ། །། །



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 212
༄༅། །འདུལ་བ་མདོ་རྩ་བའི་བརྡ་གོ་དཀའ་བ་འགའ་ཞིག་གསལ་
བར་བྱེད་པ་བརྡ་དོན་གསལ་བའི་སྒྲོན་མེ་
ཞེས་བྱ་བ་བཞུགས་སོ།
༧འཇིགས་མེད་རིགས་པའི་བློ་གྲོས་སམ་ཚེ་ཏན་ཞབས་དྲུང་།
༄༅། །བསྐལ་བཟང་གཞལ་མེད་ཁང་ཆེན་དུ། །པད་དཀར་ལྟར་བསྔགས་ཅོད་པན་
གཡོ། །བཅོམ་ལྡན་ཤཱཀྱའི་བླ་མ་དེར། །དད་གསུམ་སྒྲོན་མེའི་སྣང་བ་སྤྲོ། །འདུལ་བསྟན་
ས་མཆོག་དྲི་བསུང་གིས། །ཕྱོགས་གིས་སྤྱི་བོས་ལན་བརྒྱར་འདུད། །ས་གསུམ་བརྙེས་
པ་ཡོན་ཏན་འོད། །བདག་གིས་སྤྱི་བོས་ལན་བརྒྱར་འདུད། །གང་དེའི་མཁྱེན་པའི་དགའ་
ཚལ་ལས། །སྤྲོས་པའི་ལེགས་བཤད་སྡེ་བཞིའི་ལུང་། མཐའ་དག་གསལ་བ་འདུལ་བའི་
མདོའི། །བརྡ་སྤྲོད་གློག་གི་རོལ་མོ་འགྱེད། །
།དེ་ལ་འདིར་འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ་རྣམས་
ཀྱི་གཙུག་གི་ནོར་བུ། །རང་གཞན་གྲུབ་པའི་མཐའ་རྒྱ་མཚོའི་ཕ་རོལ་ཏུ་སོན་པ། སློབ་
དཔོན་ཆེན་པོ་ཡོན་ཏན་འོད་ཀྱིས་མཛད་པའི་འདུལ་བ་མདོ་རྩ་བ་ལུང་སྡེ་བཞིའི་བརྗོད་དོན་
མཐའ་དག་ཚང་ཞིང༌། བློ་གྲོས་དང་ལྡན་པ་རྣམས་ཀྱིས་རྟོགས་པར་སླ་བ་ལ་སོགས་པའི་
ཁྱད་ཆོས་མང་པོ་དང་ལྡན་པའི་སྔོན་མེད་པའི་བསྟན་བཅོས་ཀྱི་མཆོག་ཏུ་གྱུར་པས་ན། ངེས་
པར་འབྱུང་བའི་ཚུལ་ཁྲིམས་ལ་དད་པ་དང་ལྡན་པ་དག་གིས་ནི་ཅི་ནས་ཀྱང་ཐོས་བསམ་བགྱིད་
པའི་རྟེན་དུ་ཆེ་ལ། དེ་ལྟར་ན་ཇི་སྐད་དུ། གང་ཞིག་ཚིག་ལ་ཐེ་ཚོམ་ཟ་གྱུར་པ། །དེ་ཡི་
དོན་ནི་ཇི་ལྟར་རྟོགས་པར་འགྱུར། །ཞེས་གསུངས་པ་ལྟར། ཚིག་གི་འཁར་བ་ལ་དོན་
གྱི་རྒན་པོ་བརྟེན་དགོས་པས་ན་བསྟན་བཅོས་དེ་ཉིད་ལས་སྔོན་གྱི་བརྡ་རྙིང་པ་ཕྱི་རབས་པ་
རྣམས་ཀྱིས་གོ་དཀའ་བ་དག་འདིར་བརྗོད་པར་བྱ་བའི་གཞིའོ། དེ་ལ་ཐོག་མར་སྡོམ་པ་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 213
མ་ཐོབ་པ་འཐོབ་པར་བྱེད་པའི་སྐབས་ལས་བྱུང་བ་ནི། །རྒན་རིམ་ནི་རྒན་ཤོས། ཙོག་
ཙོག་པུར་འདུག་པ་ནི་ཀུམ་ཀུམ་པོར་འདུག་པ། གསོལ་བ་དང་བཞིའི་ལས་ནི་གསོལ་བ་
གཅིག་དང་བརྗོད་པ་གསུམ་མོ། དང་པོའི་མཁན་པོ་ནི་བར་མ་རབ་བྱུང་གི་མཁན་པོ། གཙུག་
ཕུད་ནི་རལ་བའི་ཙོམ་ཙོམ། ནན་ཏུར་ནི་ཆད་ལས་ཏེ་གནས་ནས་བྱུང་བ་སོགས། མེ་བ་
རལ་པ་ཅན་ནི་མེ་ལ་ལྷར་འཛིན་པའི་མུ་སྟེགས་ཅན། བསྲེལ་བ་ནི་དོ་དམ་བྱས་པ། བསྙིལ་
བ་ནི་བསྐྲད་པ། མ་ནིང་ལྔ་ལས་སྐྱེས་ནས་མ་ནིང་ནི་སྐྱེས་པའི་ཚེ་ཉིད་ནས་ཕོ་མོའི་མཚན་
མ་གཉིས་ཀ་ཡོད་པ། ཟླ་ཕྱེད་མ་ནིང་ནི་ཟླ་བ་ཕྱེད་ན་ཕོ་མོའི་མཚན་འགྱུར་བའམ་ཕོ་མོའི་
ཆགས་སེམས་འགྱུར་བ། འཁྱུད་ལྡང་མ་ནིང་ནི་སྐྱེས་པའམ་བུད་མེད་གཞན་གྱིས་བརྩལ་
པ་ན་དབང་པོ་ལས་སུ་རུང་བ་ལྡང་བར་འགྱུར་བ། ཕྲག་དོག་ཅན་གྱི་མ་ནིང་ནི་ཕ་རོལ་པས་
འཁྲིག་ཆོས་བསྟེན་པ་མཐོང་ན་འདོད་ཆགས་འབྱུང་གི་མ་མཐོང་གི་བར་དུ་མི་འབྱུང་བ།
ཉམས་པ་མ་ནིང་ནི་ཡན་ལག་སྐྱེས་མཚོན་དང་ནད་སོགས་ཀྱིས་ཆད་པའོ། །ལག་སོར་ཟླུམ་
པོར་འཇས་པ་ནི་སོར་མོ་བསྐྱངས་དགུག་མི་ནུས་པ། རྨ་མཚན་ཅན་ནི་ཁབ་ཀྱིས་གཙགས་
ཤུལ་སྣག་ཚས་རྗེས་དོད་པ་སོགས། འཐེང་བོ་ནི་རྐང་པ་འཐེར་ཞིང་ལེག་ལེག་པོར་འགྲོ་
བ། སྨད་འཆལ་ནི་བརླ་རླུང་ནད་ཀྱིས་བསྐམས་པ། ཞར་བ་ནི་མིག་ཡ་གཅིག་ཉམས་པ།
ལག་སོར་རྡུམ་པོ་ནི་མཁྲིག་མའི་ཕྱོགས་ན་མཚན་མ་ཙམ་གྱི་ལག་པ་ཡོད་ཅིང་བྱ་བ་བྱེད་
མི་ནུས་པ། རྟེན་འཕྱེའམ་གྲུམ་པོ་ནི་རྐང་ལག་འཁུམས་ནས་རང་ཤེད་ཀྱིས་འགྲོ་མི་ནུས་
པ། རྐང་བམ་ནི་རྐང་འབམ་གྱི་ནད་ཅན། ཡ་ཟ་མ་ལུག་ནི་ཇི་ལྟར་ཟོས་པ་མ་ཞུ་བར་ཐུར་
དུ་འབྱུང་བ། གཏའ་གམ་པ་ནི་ཆུང་བ་ཉིད་ནས་ལང་ཚོ་ཉམས་ཏེ་སྟོབས་ཤུགས་མེད་པ། །
བཟབས་པ་ནི་མང་པོའི་ནང་ནས་འདམས་པ། ཆོམ་རྐུན་ནི་དངོས་སུ་འཕྲོག་པའི་ཆོམ་པོ།
འཇབས་ཏེ་རྐུ་བའི་རྐུན་པོ། གདོལ་བ་ནི་རིགས་ངན། གཡུང་པོ་ནི་ཀླ་ཀློའམ་བ་ལང་བྱ་
དང་སྡིག་སྦུར་སྦལ་ལྕོང་སོགས་ཀྱི་འཚོ་བ་པ། གླང་ཆེན་སྐྲ་འདྲ་ནི་སྐྲ་རྩུབ་ལ་གཟེངས་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 214
པ། མདོར། ཤེལ་མིག་མིག་ཆུ་བུ་ལྟ་བུ། ཞེས་པ་ག་རོད་ལོ་ཙཱས། ཤེལ་མིག་མིག་ནི་ཆུ་
བུར་འདྲ། ཞེས་བསྒྱུར་བ་ལེགས་པར་གསུངས་ཏེ་མིག་མཆིང་བུ་ལྟར་འཚེར་བའོ། མིག་
གཅིག་པ་ནི་སྐྱེས་པ་ཉིད་ནས་མིག་ཡ་གཅིག་པ། ཀོས་ཀོ་ནི་ཀོ་སྐོ །ཀོས་སྨྱུང་ནི་ཀོས་ཀོ་
གཡས་པའམ་གཡོན་པ་གཅིག་ཁོ་ན་ཡོད་པ། སོ་གཅིག་པ་ནི་སོ་བར་མེད་པར་འདུས་པའམ་
གཅིག་པུ་ཀེ་རེ་འདུག་པའི་སོ། འཇིང་ནུབ་ནི་མགུལ་བ་མེད་ཅིང་མགོ་ཕྲག་པ་ལ་འབྱར་
བ། ཕྲག་མིག་ནི་མགོ་མདུན་དུ་གུག་ཆེས་པས་མིག་ཕྲག་པ་དང་མཉམ་པའམ་ཕྲག་པའི་
ཕྱོགས་ཁོ་ནར་མིག་ཡོད་པའོ། །རླིག་རླུགས་ནི་འབྲས་བུ་རླུང་གིས་འཕྱང་བ་རིང་དུ་གྱུར་
པ། ཧ་ཅང་རིང་དང་ཧ་ཅང་ཐུང་བ་ནི་བོངས་ཚོད་ཚད་ལས་དམན་ལྷག་ཏུ་གྱུར་པ། མ་
འོས་ངལ་སྐྱེན་ནི་རྩོལ་བ་ཆུང་ངུས་ཀྱང་དབུགས་འཚང་བ་སོགས་ཀྱི་སྐྱོན་འབྱུང་སྐྱེན་པ། ཤ་
མདོག་བཞི་ནི་སྔོ་དང་། སེར་དང་། དམར་དང་། དཀར་ཆེས་པ། གྱོལ་ནམ་ནི་རྐང་པ་
གཉིས་ཧ་ཅང་གདངས་ཏེ་འགྲོ་བའམ་རྐང་པ་གཅིག་སྟེང་དུ་གཅིག་འདོར་ཞིང་འགྲོ་བ། དགོན་
པ་པ་ནི་གྲོང་ལས་རྒྱང་གྲགས་གཅིག་གིས་བཅད་པའི་སར་གནས་པ། གྲོང་མཐའ་བ་ནི་
གྲོང་མཐའི་གཙུག་ལག་ཁང་ན་གནས་པ། བ་ལང་གི་སྤུ་འདྲ་བར་མི་བྲེག་པ་ནི་ཆབ་པས་
མི་བྲེག་པ། ཐན་སྐོར་ནི་ཀེ་འཁོར། འདོམས་ནི་གསང་གནས། སྤྱིལ་བ་ནི་བྱི་དོར་རམ་
ཞལ་ཞལ་འཇམ་པོས་བྱུགས་པ། རྣག་གི་ལུས་ནི་རྣག་དུམ་དང་འདྲ་བའི་ལུས། བཤལ་
བ་ནི་ཆུས་བཤལ་བ། སྟོར་ཁུང་ནི་ཆུ་ཕྱིར་འགྲོ་བའི་བུ་གུ །བརྩོག་ཆུ་ནི་ལྷུང་བཟེད་སོགས་
བཀྲུས་པའི་ཆུ་སྙིགས། ལྗན་ལྗིན་ནི་བཤང་གཅི་སོགས་མི་གཙང་བ་ཀུན་ལ་འཇུག་མོད་
འདིར་རྫབ་ལ་བྱ། རྣོན་སོ་ནི་གྲི་སོགས་དང་། བཞར་སྤྱད་ནི་རྒྱ་མཚོའི་ལྦུ་བ་སོགས། བསྲོ་
གང་ནི་ཁྲུས་བསྐུ་མཉེ་དྲིལ་ཕྱིས་སྟན་མེ་སྟེ་དེ་སྔའི་རེག་བྱ་ལྔའོ། །
།གྲམས་ཆེ་བ་ནི་རླན་མེད་པའི་ས། སྐར་ཀུང་དྲ་བ་ཅན་ནི་ལན་ཀན་ཅན་ཏེ་རྒྱ་གྲ་
ལྟ་བུ། གློ་གླེགས་ནི་སྒོ་ལེབ། འཁོར་གཏན་ནི་སྒོ་གླེགས་ལ་བཏགས་པའི་ཁྲུ་གང་ཙམ་གྱི་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 215
གཏན་པ་འཁོར་འགྲོ་བ། གནམ་གཟེར་ནི་སྒོའི་ཡས་ཐིབས་ལ་བཏགས་པའི་ཤིང་གི་གཟེར་
ཆུང༌། འཕྲེད་གཏད་ནི་རྩིག་པའི་སྦུབས་ཀྱི་ལུང་དུ་གཞུག་པའི་གཏན་རིང་། དབྱུག་གུ་
སྐམ་ཁ་ནི་འཕྲེད་གཏན་འབྱིན་འཇུག་གི་ཆེད་རའི་རྐང་པ་འདྲ་བར་བཙོས་པ། ཡང་མིག་
ནི་སྒོ་གླེགས་ཕྱིར་འདྲེན་པའི་ཝང་མིག་གམ་ཨ་ལོང་དང་། ལག་བཟུང་ནི་སྒོ་ནང་དུ་འདྲེན་
སྤྱད་དེ་གཉི་ག་ལྕགས་ལས་བྱས་པའོ། བཞག་སྟེགས་ནི་སྟེགས་བུ། ཐལ་ཕྱགས་ནི་ཐལ་
ཁེམ། སྨྱོ་བ་ནི་མེ་དུག་གིས་ཁམས་རྙོགས་པ། བོག་པ་ནི་མེ་དུག་གིས་བརྒྱལ་བ། ཡུངས་
མར་ནི་ཡུངས་དཀར་གྱི་མར། རྩྭ་བམ་ནི་རྩའི་ཆུན་པོ། རྫས་ཀྱི་བླ་ནི་གཙུག་ལག་སྐྱོང་
བ་པོ། མེས་རུང་བར་བྱ་བ་ནི་མེར་སྲེག་པའི་བརྡ་ཆད། སོ་ཕག་གིས་སྒྲོན་ས་ནི་ཕག་གིས་
བསྐོར་བ་གཞུང་དུ་འབྲེལ་བར་བྱས་པ་ཡིག་ནོར་རོ། ཉམས་དམས་པར་གྱུར་པ་ནི་གནོད་
པར་གྱུར་པ། ཁྱེའུ་སྲས་སམ་ཁྱེའུ་སུས་ནི་ནངས་པར་གྱི་ཟས་ཀྱི་སྔ་རོལ་གྱི་ལམ་འོག་རོལ་
དུ་དང་། ཉིན་ཕྱེད་ཟས་ཀྱི་སྔ་རོལ་དུ་ཁ་ཟས་ཟ་བ་ལྟ་བུ་སྟེ་ནར་མར་ཟ་ཚོད་ལས་ལྷག་པར་
ཟ་བ། སྒྲ་བསྐྱངས་ཏེ་ནི་ཅ་ཅོ་སོགས་མི་ལྡན་ན། འདེ་བ་ནི་མེར་སྲོ་བ། རྒྱུན་ཆགས་
གསུམ་ནི་དང་བོར་བསྟོད་པ། བར་དུ་མདོ་འདོན་པ། ཐ་མར་བསྔོ་བའོ། ཁྲུས་ཆལ་ནི་
ཁྲུས་རྫས་ཏེ་རྒྱ་ནག་པོས་ཡི་ཙི་ཟེར་བ་དེའོ། ལྕགས་ཀྱི་གཞོང་རིང་ནི་གྲུ་ཆུང་ངུའི་དབྱིབས་
འདྲ་བའི་གཞོང་པ། ཝ་ཁ་ནི་ཁང་ཆུ་འབབ་བའི་གནས་སམ་སྟོར་ཁུང༌། རུས་སྦལ་གྱི་
རྣམ་པ་འདྲ་བ་ནི་རྩུབ་ཧྲུད་ཧྲུད་པོ། ཆོལ་ཟངས་ནི་རྐང་ལག་བཀྲུ་བའི་སྣོད་དམ་རྐང་ཁྲུས་
ཀྱི་སྣོད། ཞབས་གླང་བའི་རྨིག་མཐིལ་དྲ་བ་དང་སྙིང་པོ་ཅན་ནི་སྣོད་མི་འགུལ་བའི་ཕྱིར་
ཞབས་གོར་གོར་བོ་མས་མཐིལ་ས་ལ་མི་རེག་པ་དང་། སྣོད་དུ་རྐང་པ་མི་འདྲེད་པའི་བར་
སྤྲ་བའི་མེ་ཏོག་ལྟར་རྩུབ་ཧྲུད་པའི་དབྱིབས་ཅན་ནོ། མདུང་རྩེའི་རྣམ་པ་ནི་ཟུར་གསུམ།
རྫ་རྔའི་རྣམ་པ་ནི་ཁ་ཞབས་ཅུང་ཟད་ཞུམ་པ་རྐེད་པ་སྦོམ་པོ། མཐེ་བོའི་ལྟོ་གང་ནི་མཐེ་བོང་
གི་ཞེང་ཚད། འབྲས་ཐུག་ཆེ་ནི་བཙོས་པས་སུམ་འཕེལ་དུ་འགྱུར་བའི་འབྲས། སྲན་ཚོད་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 216 །
ནི་གཤེར་ཚོད། ཚོད་མ་དང་བཅས་པ་ནི་སྔོ་ཚོད་ཀྱི་བྱ་ན་སྟེ་ཕལ་སྐད་དུ་ཁྱོབ་ཟེར་བ་དེའོ།
ཝ་ཀེའི་བྱར་འདབ་ནི་ལྷུང་བཟེད་ཀྱི་སྟེགས་ཆུང་། བྱང་ཆུབ་དང་ཏ་ལའི་ལོ་མ་ནི་བྱང་ཆུབ་
ཤིང་པ་ཏ་ལའི་ལོ་མ་སྟེ་དབྱིབས་ཟླུམ་པོ། བརྙན་པོ་ནི་གཡར་པོ། ངན་མ་ནི་ཟས་ཀྱི་ལྷག་
རོ། སྐོན་བུ་ཁ་སྦྱར་ནི་ལྕུག་མ་སོགས་ལས་བྱས་པའི་ལྷུང་ཤུབས། གཟར་ཐག་ནི་ཐག་
པ། སྤྱངས་ནི་དཔྱངས་པ། བར་བུར་ནི་ལྡན་པ་དང་འཚེམ་སྡུད་སོགས་རྫས་ཕྲན་ཚེགས།
སྤྱང་པོའི་ལུང་ཐག་ནི་དཔྱང་བའི་ལུང་ཐག་སྟེ། མཚོ་མཆན་ལས་འཆང་བའི་ལུང་ཐག་
ཅེས་འགྲེལ་མཛད་པ་གང་དང་བསྟུན་བརྟག་པར་བྱའོ། བྱ་རོག་རྐང་ནི་སྐུད་པའི་གནོན་
བུ་བྱ་རོག་གི་རྗེས་ཀྱི་དབྱིབས་དང་མཚུངས་པ། རྒྱ་སྐྱེགས་ཚིག་མ་ནི་ལ་ཆ། སྤྲ་ཚིལ་ནི་
སྦྲང་སྙིགས། རོ་ཉེ་དང༌། ཚོན་མོ་སྟེང་ནི་རིམ་བཞིན་ཞ་ཉེ་དཀར་ནག་ཡིན་ལ་གཞན་
དུ་དེ་གཉིས་རྣམ་གྲངས་སུ་བཤད་པའང་ཡོད། ལྷན་རིངས་ནི་ལྷུང་བཟེད་མགོ་ལེབ། ལྷན་
པ་ནི་དེ་གཉིས་ལས་གཞན་པའི་དབྱིབས་ཅན། ཀུ་ཌ་བིན་ད་ནི་རྡོའི་བྱེ་བྲག་བྱེ་མ་རེག་ཆོད།
རྫ་བོ་ནི་ལྷུང་བཟེད་བསྲེག་པའི་སྣོད། དབྱིབ་མོ་ནི་བུམ་པ་ལྟ་བུ་ཁ་བཅག་པའི་གྱོ་མོ། རྫ་
གཟོང་ནི་ལྕགས་ཕུར། ཏེ་བོང་ནི་ཤིན་ཏུ། ཟུང་ང་ནི་ཕུར་པ། རྒྱང་གྲགས་ནི་གཞུ་འདོམ་
ལྔ་བརྒྱས་བཅད་པའི་ས་མཚམས་ཏེ་དེ་ལྟ་བུ་ལ་རྒྱང་རིང་བའམ་ཐག་རིང་དུ་གྲགས་པས་
སོ། དཔག་ཚད་ནི་རྒྱང་གྲགས་བརྒྱད་ཀྱིས་ཆོད་པའི་ས་མཚམས། གཏམ་མི་འདྲེ་བ་ནི་
ཚིག་མི་སྨྲ་བ། ཉེས་པ་སྣོམ་པོ་ནི་ཉེས་པ་ལྕི་བ། ཤེས་ཉན་ཅན་ནི་འཇིག་རྟེན་གྱི་ཤེས་ཆེ་
བ་སྟེ་གྲོས་འདེབས་སོགས་ལ་མཁས་པ། རིལ་བ་སྤྱིའུ་བླུགས་ནི་བྱ་མ་བུམ་མམ་བུམ་བུ།
མཐང་གོས་ནི་ཤམ་ཐབས། བླ་གོས་ནི་ཆོས་གོས། གྱ་ཚོམ་ནི་མ་བརྟགས་པ། སྐྱགས་པ་
དང་རླུགས་པ་ནི་ཟས་མ་ཞུ་པར་གྱེན་དང་ཐུར་དུ་བྱུང་བ། བསྙུན་གསོལ་བ་ནི་སྐུ་ཁམས་
བདེའམ་ཞེས་འདྲི་བ། ཚང་མང་ནི་བཟའ་བཏུང་གཡོས་སྦྱོར་གྱི་ཁང་པ། གསིལ་བྱེད་
དང་སིལ་བྱེད་ནི་འཁར་གསིལ། བསོད་པ་ནི་མཆོག་གམ་བཟང་བོ། བདར་བ་ནི་སྐབས་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། _217
1:|་
འདིར་བྲིམ་པ་བའི་དོན། སྔ་བ་ནི་བྲེག་པ། བཞར་བར་བྱ་བ་ནི་དྲུང་དུ་བཏུད་པ། གཏམ་
འདྲེས་པ་ནི་གཅུགས་པའི་གཏམ་གིས་དགའ་བར་སྤྱོད་པ། ཕེབས་པར་སྨྲ་བ་ནི་གང་དང་
ལྷན་ཅིག་ཏུ་བག་ཕེབས་པར་གཏམ་སྨྲ་བ། སྨོས་འབྲིན་ནམ་སྨོན་འདྲིན་ནི་མིང་རུས་སོགས་
ཤེས་པའི་སྒོ་ནས་འདྲིས་ཆེས་པའི་གྲོགས། འགྲོགས་བཤེས་ནི་གནས་གཅིག་ཏུ་འདུག་པ་
དང་ལམ་གཅིག་ཏུ་འགྲོ་བ་སོགས་ཀྱིས་འདྲིས་པ། སྨེ་བ་ནི་མི་གཙང་བ། དྲུང་ན་མོ་ནི་
དྲུང་ཐད་ཀ་སྟེ་མདུན་ངོ་མ། གཉུག་མར་གནས་པ་ནི་རྒྱུན་པར་སྡོད་པ། འཚལ་མ་ནི་
ཟས། བསྒུག་པ་ནི་བསྲུལ་བ་སྟེ་སྐོམ་སོགས་བླུད་དེ་བཟང་བཅོས་པ། བབ་ཅོལ་ནི་འབྲེལ་
མེད་དེ་མ་བརྟགས་པ། ཞང་བློན་ནི་གུང་བློན་ཏེ་དགུང་བློན། གྲ་དག་པར་ཐུལ་འོག་ཏུ་
གཞུག་པ་ནི་སྐབས་འདིར་གནོད་འཚེ་མ་བྱས་པར་སྤ་བཀོང་བ་ལ་བཤད། ཁྱིམ་སོ་བཟུང་
བ་ནི་ཁྱོ་ག་བསྟེན་པ། གླུ་འདམས་པ་ནི་མོ་མཚན་དང་བཤང་སྒོ་གཉིས་གཅིག་ཏུ་གྱུར་པ།
མཚན་དུག་མ་ནི་བུད་མེད་གང་དང་ཉལ་བོ་བྱས་པའི་སྐྱེས་པ་དེའི་མོད་ལ་འཆི་བའི་མོ་དབང་
དུག་ཅན། སྡིག་སྡིག་ལྟ་བུའི་མཚན་ཉིད་ཅན་ནི་སྨེ་བ་ཤ་མཚན་ཅན། ལག་པ་འཇས་ཏེ་
ལྟེབས་པ་ནི་ལག་པ་དང་དཔུང་མགོ་གཉིས་ཕྲག་པའི་ཕྱོགས་སུ་འབྱར་བ། གཞོགས་ཕྱེ་འཇས་
པ་ནི་གཞོགས་ཕྱེ་བསྐམས་པ། མགོ་སྨྱུང་ནི་མགོ་ཕོ་མཚན་གྱི་དབྱིབས་འདྲ་བ་རིང་པོར་
འདུག་པ། སྐྲ་སྒྲ་སྒྲོ་ཅན་ནི་སྐྲ་ཚོམ་བུར་ཚོམ་བུར་སྐྱེས་པ། སྒྱུར་བོ་དང་དགྱེ་བོ་དང་དགྱེ་
སྒུར་གྱུར་པ་གསུམ་ནི་རིམ་བཞིན་རྒྱབ་དང་མདུན་དང་རྒྱབ་བདུན་གཉིས་ཀ་ཞེས་སྦྱར་རོ།
ནེའུ་ལེ་ནི་སྲེ་མོང་། མིག་རྒྱོ་བ་ནི་ཕྱིར་འཕྱང་བ། མིག་བསླེ་བོ་རྫི་མའི་གནས་སུ་སྤུ་མེད་
པར་ཁྲག་འཛག་པའི་ཤ་ལྟར་དམར་བ། ཁྱི་སྔོ་གཡའ་བ་དང་འཕུངས་པ་དང་ཆེ་བ་གསུམ་
ནི་རིམ་བཞིན་ཤ་རྟག་ཏུ་གཡའ་བ་དང་། ཤུ་བ་རེ་རེ་ཙམ་འདུག་པ་དང༌། ཤུ་བ་ཧ་ཅང་
མང་པའོ། མགུལ་ཏ་ལ་ལྟ་བུ་ནི་ཏ་ལའི་སྡོང་པོ་ལྟར་མགུལ་བར་ཁྲེམ་གཉེར་མང་བ། ཕུང་
ཀྲོལ་ནི་འཐབ་མོའི་རྒྱུ་བྱེད་པ། ཟ་མ་ནི་འབྲས་བུ་ཕྱུང་བའམ་དབང་བོ་ལས་སུ་མི་རུང་བའོ།



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 218
ཐོབ་པ་མི་ཉམས་པར་སྲུང་བའི་ཐབས་ལས་ཕམ་པའི་སྐབས་ལས་འབྱུང་བ་ནི། ཟག་བྱེད་
ནི་ཕོ་མོའི་དབང་པོ། བསྡོད་པ་ནི་འདྲིད་པ་སྟེ་བསླུས་པ། བསྩལ་བ་ནི་འབད་རྩོལ་བྱས་
པ། འཛག་སྣོད་ནི་རྒྱལ་བུ། བསྐ་བས་བསྐྲ་བ་ནི་ཨ་ཏུ་ར་སོགས་ཀྱི་ཕྱེ་མས་བཀྲུ་བ། ལྡར་
བར་གྱུར་པ་ནི་གཤེར་བར་གྱུར་པ། ཕྲུ་བླུག་པ་ནི་བསྐམ་ཞིང་མཉེན་པའི་ལས་བྱས་པ། མྱགས་
པ་ནི་རྡུལ་བས་ཤ་ཟག་པ། འཇུད་པ་ནི་འཛུད་པ། བརྡོས་པ་ནི་བརྡེག་འཆོས་པ་སྟེ་རྐང་
པ་འདྲེད་པ། གཅི་བར་མི་བྱ་བ་ནི་དྲི་ཆུ་མི་གཏོང་བ། ལིངས་པ་ནི་རྔོན་པ། ལིངས་བཏབ་
པ་ནི་སྔོན་པའི་རྒྱུར་ཚུད་པ། སྤྱིངས་པ་ནི་ཆུ་སོགས་སུ་བྱིང་བ། བཤལ་བ་ནི་དྲུད་པ་སྟེ་
བཤལ་དྲུད་ཀྱི་མིང་། གྱོང་གྲུགས་ནི་ས་གཞི་གྱོང་རྩུབ་ཅན། སྐབས་འདིའི་བར་མཚམས་
དང་བར་ཆད་ནི་རིམ་བཞིན་སེག་དང་རེ་ལྡེ་སོགས་དང༌། སྣང་སྒལ་ལམ་ཞིང་ཚིགས་སོགས་
སོ། ཤོ་གམ་ནི་རྒྱ་ནག་སྐད་དུ་བྲོས་ཟེར་བ་དེའོ། བརྗོད་པ་ནི་ཕུར་པ་སོགས་ལ་བཏགས་
པ། ཕྱི་བཞིན་འབྲང་བ་ནི་ལྷན་ཅིག་གནས་པ། ནང་བྱན་བྱེད་པ་ནི་ཉེ་གནས། ནུར་བ་ནི་
གོམ་པ་ཕྱིར་སྣུར་བ། འབྱངས་པ་ནི་མདུན་ནས་རིང་དུ་སོང་བ། འབྱམས་པ་ནི་ལམ་གྱི་
གཡས་གཡོན་དུ་སྤོ་བ། འཇུག་པ་ནི་གནས་ཁང་དུ་དང་། འཛེགས་པ་ནི་ཡང་ཐོག་དག་
ཏུ་སོང་བ། སྐམ་ས་ནི་ཐང་། ཡུར་བོ་ཆེ་ནི་ཆུ་ཀླུང་ཆུང་ངུ་། ཆུ་འདལ་བ་ནི་མཚོ་དང་
མཚེའུ་ལྟ་བུ། གྲུ་ཚུགས་ནི་གྲུ་འགྲོ་ལམ། ཤགས་ནི་ཁ་ཤགས། བླའི་གྲ་ནི་རྒྱལ་པོའམ་
དེས་བསྐོས་པའི་ཞལ་ལྕེ་གཅོད་པའི་མི། ལག་པོད་ནི་ལག་ཚབ། བསླུས་པ་ནི་བླུས་པ། ཀ་
ཀ་ནི་འགྲོན་བུ་ཉི་ཤུའི་རིན་ཐང་། མ་ཤ་ཀ་ནི་འགྲོན་བུ་བརྒྱད་ཅུའི་རིན་ཐང༌། ཀར་ཤ་
པ་ན་ནི་དངུལ་གྱི་དོང་ཙེ་སྟེ་སངས་རྒྱས་ཀྱིས་བསླབ་པ་འཆའ་བའི་ཡུལ་དུས་དེར་མ་ཤ་ཀ་
ཉི་ཤུའི་རིན་ཐང་། བརྙན་པ་ནི་གཡར་བ། རྒྱུན་ལ་དོར་བྱེད་པ་ནི་རྒྱན་འགྱེད་པའི་གཡོ་
བྱས་པ། བསྙེན་པ་ནི་ཕལ་སྐད་དུ་བཅུན་པ། གཏམས་པ་ནི་བཅོ་པ་བ། བསྣོགས་པ་ནི་
སྦས་པ། ལམ་གོལ་བ་ནི་ནོར་བ། སྐྱུངས་ནི་སྦ་བའི་གནས། ནན་ཁུགས་ནི་མཐུས་རྐུ་བ།



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 219
དངན་འཐེན་ནི་རྫས་ཁྱེར་བ་སླར་མི་སྟེར་བ། འཛག་པ་དང་འབྲུལ་ནི་རིམ་བཞིན་འབྲུ་
མར་སོགས་ཙ་ར་ར་བྱེད་པ་དང༌། མོན་སྲན་སོགས་ཕྲུ་ལུ་ལུ་བྱེད་པ་ལྟ་བུ་ལ་ཟེར། ཟན་
དྲོན་ནི་སོར་མོ་ལྔས་རྗེས་དོད་ནུས་པའི་ཟས། འབྲས་ཆན་ནི་འབྲས་བཙོས་མ། གནད་
ལ་བསྒྲེ་བ་ནི་ཐབས་ཀྱི་གནོད་པ་བྱེད་པ། འཆི་བའི་འཚོག་ཆས་ནི་དུག་དང་མཚོན་ལོགས་
པ། བྲང་དུ་འདེབས་པ་ནི་འཕྲུལ་འཁོར་མིའི་གཟུགས་ལག་ལ་ཆུ་གྲི་ཐོགས་པ་དེས་མི་གཞན་
འོང་བར་འགྱུར་བའི་བྲང་དུ་འདེབས་པའི་འཕྲུལ་འཁོར། འཕྲུལ་འཁོར་ནི་ས་མདའ་འཛུགས་
པ་སོགས། སྒྱུ་ཐབས་ནི་མིག་བཀབ་སྟེ་གཡེང་བར་གཏོང་བ་སོགས། རོ་ལངས་ནི་སྔགས་
ཀྱིས་རྦད་པའི་འདྲེ། རྗེས་སུ་སྦྱོར་བ་ནི་ཆོལ་བ་སྟེ་དྲག་ལས། རྒན་རབས་ལན་གཉིས་
སྨོས་པ་ནི་རྒན་རབས་དུ་མའི་དོན། ཚམ་ངམ་ནི་གནོད་པ་མེད་པའི་བསམ་པས་འཇིགས་
པ་སྟོན་པ། རྫི་ནི་རླུང་། ཐལ་བའི་གྱོ་མོ་ནི་ཐལ་བས་གང་བའི་གྱོ་མོ། བྱག་རིས་ནི་གྲལ།
དྲི་ཟ་ནི་ལྷ་རྣམས་ཀྱི་གླུ་དང་རོལ་མོ་བྱེད་པ། མིའམ་ཅི་ནི་དུད་འགྲོ་མིའི་རྣམ་པ་ཅན་གཟུགས་
ཤིན་ཏུ་བཟང་བ། ལྟོ་འཕྱེ་ཆེན་པོ་ནི་ཀླུ་དགའ་བོ་ཉེར་དགའ་སོགས། ཤ་ཟ་ནི་ཡི་དྭགས་
ཀྱི་བྱེ་བྲག་ཤ་ཁྲག་ལ་སྤྱོད་པ། གྲུལ་བུམ་ནི་ཡི་དྭགས་ལུས་ཐུང་དུ་དྲི་ང་བ་རེ་ལྡེ་སོགས་
གྱོན་པ། རྡུལ་ཁྲོད་ཀྱི་ཤ་ཟ་ནི་ཕྱག་དར་ཁྲོད་ཀྱི་འདྲེའམ་འཚུམ་མའི་ནང་ན་འདུག་པའི་
འདྲེ། གཞོགས་སྨོས་ནི་ཚིག་གསལ་པོར་མི་བརྗོད་པར་ཟུར་གྱིས་གོ་བར་བྱེད་པ། བྲམ་
ཟེ་སྡིག་པའི་ཆོས་བསལ་བ་ནི་སྡིག་པ་སྤངས་པའི་དགྲ་བཅོམ་ཞེས་པ་སྟེ། བསྩལ་བ་ནི་བསལ་
བའི་ཡིག་རྙིང་ཡིན་པར་ལི་ཤིའི་གུར་ཁང་དུ་གསུངས་པ་ལྟར་རོ། །
།ལྷག་མའི་སྐབས་ལས་འབྱུང་བ་ནི། ངད་ལས་པའི་བདེ་བ་ནི་དབང་བོ་རྣམས་སིམ་
པའི་བདེ་བ། ཤུགས་ཀྱི་གནས་སྐབས་ནི་དང་པོའི་གནས་སྐབས། རྣམ་པར་བསྔོས་པ་ལ་
སོགས་ཀྱི་བསྡུས་པ་ནི་རྣམ་པར་ནག་པ། རྣམ་པར་བམ་པ། འབུས་གཞིག་པ། རྣམ་
པར་ཟོས་པ། རྣམ་པར་དམར་བ་སྟེ་ལྔའོ། དྲིའུ་ཇོག་ནི་གྲུམ་ཙེ། སྐྱང་ནུལ་ནི་ཞལ་ཞལ།



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 220
འགྱུར་བ་བསྟེན་པ་ནི་མ་ནིང་གི་བྱེ་བྲག །ལན་བུ་ནི་སྐྲ་དུ་མ་ཕྱོགས་གཅིག་ཏུ་བསྡུས་པ།
ནོམ་པ་ལན་གཅིག་རེག་པ་དང་ཐུག་པ་ནི་ཡང་ཡང་རེག་པ། འདྲེན་པ་དང་ཡོངས་སུ་འདྲེན་
པ་ནི་རིམ་བཞིན་ཐག་རིང་ནས་ལག་པ་སོགས་ནས་བཟུང་བ་དང་ཐག་ཉེ་བ་ནས་ཁོར་ཡུག་
ཏུ་བསྐོར་བའོ། འཕྱོན་མ་པ་ནི་སྐྱེས་བུ་གཡོན་ཅན། ཕྱང་ཡར་ནི་སྲང་བར་གྱི་གཏམ་འཁྱམས་
སོ་སྟེ་ལི་ཤིའི་གུར་ཁང་དུ་དེ་ཕྲིས་ཞེས་འབྱུང་། དུམ་པ་བཅད་པ་ནི་ཤིང་དུམ་བུ་བཅད་པ་
ཕྱིར་འབྱོར་མེད་པའི་དཔེའོ། རྡེའུ་གསུམ་གཏོང་བ་ནི་དེའུ་གསུམ་ཕྱོགས་ཕྱོགས་སུ་གཏོར་
ན་ཕྱིར་ཕྲད་པ་མེད་པའི་དཔེའོ། ཆོ་ག་བཏང་བ་ནི་ཁྱིམ་གྱི་ལས་སམ་ཁྱོའི་རྐང་པ་བཀྲུ་བ་
སོགས་མ་བྱས་པ། གྱོས་པོ་ནི་སྐྱེ་པ་དང་བུད་མེད་གཉིས་ཀའི་ཕའོ། སྨྱན་ནི་གཉེན་གྱི་བརྡ་
རྙིང༌། བཞམས་བསྒོ་ནི་ཚིག་འཇམ་པོས་གྲོས་གདབ་པ། རྟུལ་བར་བྱེད་པ་ནི་རྩོལ་བར་
བྱེད་པའོ། ལྟུང་བྱེད་ཀྱི་སྐབས་ལས་བྱུང་བ་ནི། རྗེས་ཞུགས་ནི་ཤན་གྱི་རྣམ་གྲངས། འཁོར་
གསུམ་ནི་པུས་མོའི་འཕང་ལོ་གཉིས་དང་ལྟེ་བ། དབྱར་གྱི་རས་ཆེན་ནི་ཆར་ལཱ། བྱ་གག་
ནི་ཁྱིམ་བྱ། རིབ་མས་བསྐོར་བ་ནི་སན་གྱིས་བསྐོར་བ། བག་ལ་སྨོན་པ་ནི་བག་ཞད་ལ་
སློན་པ་སྟེ་ཞག་ཤན་འབྱུང་བའི་དོན། དུས་ཚིགས་སུ་སྤྱད་པའི་གོས་ནི་ཟླ་བ་བཞིར་ལོངས་
སྤྱད་པའི་གོས། རྙིངས་དང་དེང་པའི་ཁྱད་པར་ནི་སྔ་མ་རང་ཤུགས་ཀྱིས་རྙིང་པ་དང་ཕྱི་
མ་སྒོ་སྐྱེས་སོགས་ཀྱིས་དྲུད་པས་སྲབ་པར་བྱས་པའོ། རལ་ཁ་དཔུང་ཆད་ནི་མཐང་གོས་
ཚད་ཀྱིས་ལུས་མི་ཁེབ་པའི་དོན་དུ་བཞག་པའི་གོས་ལྷག་གོ །སྟན་འབྱམ་པོ་ནི་ནང་ཚངས་
ཅན་མ་ཡིན་པའི་ཕྱིང་བ་སོགས་གླིང་བའིསྟན། དྲ་བ་ནི་ལྷུང་ཤུབས། རས་མ་དང་ཁ་ཚར་
ནི་རས་ཀྱི་དྲ་རས་ཀྱི་ཁ་ཚར། སྤགས་པ་ནི་བསྔོས་པའམ་གཞན་དུ་བསྒྱུར་པ། སྲུངས་
ཆེ་བ་ནི་དམ་བཅའ་བརྟན་པ། སྲིན་བལ་ནི་དར་གྱི་སྲིན་བུས་སེང་ལྡེང་གི་ལོ་མ་སོགས་ཟོས་
པ་ལས་བྱུང་བའི་གོས་བལ། འདམ་ཁ་ནི་འདམ་རྫབ་ཀྱི་ས་ནག་གིས་ཁ་བསྒྱུར་བ་ཞེས་རྣམ་
ཊིཀ་ལས་གསུངས། རྒྱ་ཅང་དང་ལྕག་པོད་དང་ཤུར་བུ་ཕྲེའུ་གསུམ་ནི་སྐ་རགས་ཀྱི་ཁྱད་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 221
པར་ཏེ་རིམ་བཞིན་སྐུད་པ་མང་པོ་ལས་བཏགས་པ་སྦུབས་སྟོང་ཅན་སྦྲུལ་གྱི་མགྲིན་པ་ལྟ་
བུ་དང་། ལྷས་མ་གྲུ་བཞི་སྟེ་སྲད་བུ་ཟུར་བཞི་པ་དང་སྐུད་པ་ཁྲ་བོ་ལས་བཏགས་པ་མདོ་
མདོར་བུ་གུ་ལྔའམ་དྲུག་རིམ་དུ་བཏོད་པའོ། ཕ་ཟད་ནི་ཕ་རོལ། མན་ཤེལ་དཀོར་ནི་ཤང་
ཀ་ཤི་ལ་སྟེ་རིན་ཆེན་དུང་གི་རྣམ་པ་ལྟར་མཆོག་ཏུ་དཀར་བ་ཞིག་གོ །རྡོའི་སྙིང་པོ་ནི་མརྒད།
དམར་བོ་ནི་པདྨ་རཱ་ག །གཡས་སུ་འཁྱིལ་བ་ནི་དུང་གཡས་སུ་འཁྱིལ་བ། མངོན་མཚན་
ཅན་ནི་གསེར་དངུལ་སོགས་རིན་ཆེན་སྤྱིའི་མིང་། ཉོ་ཚོང་ལ་ལག་གཞུག་པ་ནི་ཚོང་གི་བར་
བརྒྱབ་པ། གཏའ་གཞུག་པ་ནི་གཏའ་མར་བཞག་པ་སྟེ་དེ་ལ་ཡལ་ཟུག་ཅེས་ཀྱང་ཟེར། སྤོགས་
པ་ནི་ཁེ་སྤོགས་བྱས་པའི་དོན། འཇལ་བར་བྱ་བ་ནི་གོ་བར་བྱ་བ། འབྲས་བཟང་བ་ནི་ཐག་
རན་བཟང་བ་སྟེ་བཏགས་པ་བཟང་བ། རྙིང་རྙིང་ནི་གོས་སོགས་ཆེན་རྙིངས་པ། བརྟད་
པ་ནི་གློ་བུར་བ། སྣར་བླུགས་པ་ནི་སྣར་བ་སྡུག་རྒྱུའི་སྨན། སྐྱོ་སྔོགས་ནི་འཁྲུག་ལོང་བྱེད་
པ། སློབ་གཉེར་བསོད་པ་ནི་དོན་སྔར་ནས་ཤེས་ཟིན་པ་དེ་ངེས་ཤིང་བྱང་བར་བྱེད་པ། ཤིན་
ཏེ་མ་ནི་མཐུ་ཆུང་བ། ལོ་ཏོག་གི་ནང་དམར་བོ་ཞེས་བྱ་བ་ནི་བཙའ། བརྐན་པ་ནི་གཡར་
བ། ལག་གི་བླ་ནི་ལས་དཔོན། ཁྱེའུ་ཁ་ཐོན་ནི་རྩྭའམ་ལྗོན་པ་གསར་སྐྱེ། ཉ་ལྕིབས་ནི་ཉ་
ཐོམ་དུ་མ་གྱུར་གོང་གི་ཆུ་ནང་གི་རྫས་ལྗང་ལོག་པོ། ཉ་ཚང་ནི་ཉ་ལྕིབས་དང་འདྲ་བའི་ཆུའི་
རྩྭ། མ་བཙེམ་པ་ནི་སོས་མ་བལྡད་པ། ཤུན་པ་དང་ཕྲིའི་ཁྱད་པར་ནི་ཤིང་གི་ཕྱི་ཤུན་དང་
ནང་ཤུན། ས་འབུས་ནི་ས་ཚྭ་སྒོ་ཅན། ཤ་མོ་ནི་ཤ་བ་དགོ་དགོ ཤ་བལ་ནི་ས་དྲེག །རླམ་
ནི་ཏུལ་བའི་སྐྱི་ཆགས་པ། འུ་ཤའི་ཁུ་ཚན་ནི་ཤ་ཁུ་ཚན་མོ། དཀྲུམ་པ་ནི་བརྡུངས་པ། འཕྱ་
བའི་ལྟུང་བྱེད་སྐྱེད་པའི་ཡུལ་གྱི་གང་ཟག་བཅུ་གཉིས་ནི། ཊིཀ་ལས། གནས་ཁང་ཟས་
ལ་བསྐོ་བ་གཉིས། །ཐུག་པ་བག་ཚོས་འབྲིམ་པ་གཉིས། ། ཕྲན་ཚེགས་འབྲིམ་པར་བྱེད་
པ་དང་། །སྣོད་སྤྱད་འདྲུབ་དང་གོས་ཀྱི་གཉིས། །དབྱར་གྱི་རས་ཆེན་སྦེད་དང་འགྱེད།
མངག་གཞུག་པ་དང་མཛེས་ཆོས་ཏེ། །གང་ཟག་བཅུ་དང་གཉིས་པོ་དག །སྟོན་པས་ཡང་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 222
དག་བཤད་པ་ཡིན། ཞེས་པ་ལྟར་རོ། གཞོགས་འཕྱས་ནི་ཁི་ཅག་འདི་ལྟར་བྱེད་དོ། ཞེས་
ཟུར་གྱིས་འཕྱ་བ། མེ་འདི་ཞིག་ནི་མེ་བསྲོ་ཞིག་གི་བརྡའོ། ཆེ་གཞིའམ་ཆེ་བཞི་ནི་དཔོང་།
གོར་བུ་ནི་སྟན་གྲུ་བཞི་པ་ཟླུམ་པོ་སོགས་སོ། ཕན་ཕུན་དུ་གྱུར་པ་ནི་མ་རུངས་པར་གྱུར་
པའམ་ཆུད་ཟོས་པར་གྱུར་པ། བརྟུལ་བ་ནི་བསྡུས་པ་སྟེ་སྡུ་སྐྱོང་བྱས་པའི་བརྡ་རྙིང་། ནང་
དང་བཅས་པ་ནི་ནང་ཕན་ཚུན་ཞེ་འགྲས་པ། བསླེབས་པ་ནི་ཆུས་ཟིན་པ་སྟེ་བརྡོལ་བ་ལ་
འཇུག་གམ་བརྟག ཆལ་ནི་འདག་ཆལ། ཐག་མ་ནི་འབྲེང་བུ། བཅེར་བ་ནི་སྤུངས་པ།
ས་སྣུམ་པ་དང་དངར་བའི་ཁྱད་ནི་བརླན་ཅན་དང༌། སྐམ་པ་དང་རྩུབ་པ་ལས་གཞན་འཇམ་
པོ་ཕུལ་བུལ་བའོ། སྒོ་ཆ་ནི་སྒོ་སྐྱེས་སོགས། གྲོང་ཁྱེར་བའི་སྐད་ནི་མྱན་ངན་ལས་འདས་
པའི་གྲོང་ཁྱེར་བའི་སྐད་དེ་འདོད་ཆགས་དང་བྲལ་བའི་ཚིག་གོ །དབྱར་ཁང་ནི་དགེ་སློང་
མའི་གནས་ཁང་སྟེ་དབྱར་མོ་ཁང་ཟེར། ཤུར་བུ་ནི་སྐུད་པ་མང་པོ་ལས་བཏགས་པ་སྲབ་
མོ་ཞེང་ཆེ་བའི་སྐ་རགས། རྩེ་རྒོད་ནི་གཡོག་གམ་ལྷ་འབངས། གཏིན་ཆད་པ་ནི་ཆུ་འགྲམ་
གྲམ་པས་ཆོད་པ། ཏུ་སྐྱ་ནི་གྲུ་སྒུལ་བྱེད་ཀྱི་ཤིང་ཁེམ་ཆེན་པོ། གདོས་པ་ནི་སྲོག་ཤིང་།
ཏུ་སྐྱ་འཛིན་པ་ནི་རླུང་གཡོར་ཐོགས་པ། རྐུབ་ཚོས་ནི་འཕོངས་ཤ། སྔ་ཚོམ་ནི་སྔ་མགྱོགས།
བཟའ་བ་ལྔ་ནི་འབྲས་ཆན་ཟན་དྲོན་ལྡེ་གུ་ཤ་སྣུམ་འཁུར་རོ། རེ་ལྡེ་ནི་སྨྱུག་མ་ལ་སོགས་
པའི་ཐགས་མ་ཁྲུན་རིང་པོ། དཀྱིལ་འཁོར་བ་མལ་ཙེ་ནི་བ་ལང་ཉལ་བ་ཅི་ཙམ་པའི་སའི་
ཁྱོན། ཡ་མཚན་ཅན་ནི་རབ་བྱུང་སྤྱིའི་མིང་། མ་དཔགས་པ་ནི་མ་སྤགས་པ་སྟེ་མ་བྱིན་
པ། ལྷུན་བཟེད་དོ་གསུམ་ཙམ་གྱི་ཚད་ནི་རིམ་བཞིན་ལྷུང་བཟེད་ཆེ་ཚད་གང་དང་ཆུང་ཚད་
གང་སྟེ་དོའམ་ལྷུང་བཟེད་འབྲིང་ཚད་དོ་དང་། ལྷུང་བཟེད་ཆུང་ཚད་གསུམ་དུ་གསུངས་
ལ་འདི་ལས་གཞན་དུ་བཤད་པའང་ཡོད་དོ། ལྷག་བོར་ནི་ཁམ་གཉིས་སམ་གསུམ་ཟོས་
པའི་ལྷག་མ་བོར་བའི་ཟས། གཡོས་མལ་ནི་གཡོས་ཁང་། སྤྱི་བུངས་ནི་དགེ་འདུན་སྤྱིའི་
ཟས་ཀྱི་ཕུང་པོ། ལག་ཉ་ནི་བྱིན་ལེན་མ་བྱས་པར་དགེ་སློང་གིས་དགེ་སློང་གི་ཟས་ལ་རེག་
།



བ་ལག
223
ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 223
པ། མཚམས་བཙོས་ནི་རུང་ཁང་ལས་གཞན་དགེ་སློང་གི་གནས་རང་བཞིན་གྱི་མཚམས་
ནང་དུ་རྗེན་པར་བཙོས་པ། ཞག་ལོན་ནི་མཚམས་བཙོས་ཀྱི་གནས་དེར་མཐའི་སྐྱ་རེངས་
ཤར་བར་བཞག་པ། རྗེན་བཙོས་ནི་མཚམས་ཀྱི་ནང་དུ་དགེ་སློང་གིས་བཙོས་པ། ཀེ་ཏ་
ཀ་ནི་ཆུ་དྭངས་བྱེད་ཀྱི་རྫས། ཤས་བརྡོ་བ་དང་དེ་བྲུབ་པ་ནི་ཞིང་གི་ཐོག་ཤས་ཏེ་ཞིང་གི་
ངོ་ཐོག་དང་། བྲུབ་པ་ནི་བང་བ་སོགས་སུ་བྱོ་ཞིང་བསྡུས་པའི་མིང་། བསྐྱམ་པ་ནི་དཀྲུག་
པ། ཁུར་ཙ་བ་དང་ཁུར་ཚོང་བ་ནི་ཁུར་འཁུར་མཁན། བསྙལ་བ་ནི་བཀྲུས་པ། བྱ་སྐྱོགས་
ནི་བུམ་བུའམ་རིལ་པ་སྤྱི་བླུགས། བརྔས་པ་ནི་བྲེགས་པ། སྨད་པའི་ཡུལ་ནི་རང་གི་མ་
སྲིང་སོགས་ལ་ཉལ་པོ་བྱེད་པའི་ཡུལ་མཐའ་འཁོབ། འཕགས་ཡུལ་ལས་རིང་དུ་གནས་
པ་ཞིག་གོ །སྤྱང་ཚགས་ནི་དཔྱང་ཚགས། གཅེའུ་ནི་སྦུ་གུ །མིག་བརྒྱ་བ་ནི་རྫ་མཁན་
གྱིས་དོང་ནས་སའི་སྣོད་བུམ་པ་འདྲ་བ་སྦུ་གུ་མང་དུ་བཏོད་པའི་ཆུ་ཚགས་ཤིག་གོ །གསིང་
མ་ནི་རྩྭ་སྔོན་གྱི་གཞི། འབྲུབ་པ་ནི་བསྡུ་སྐྱོག །སུ་ཤེལ་ཙེའི་ཁྲུད་ཤིང་ནི་གྲོས་མའི་རྩ་བ་
ལས་བྱས་པའི་སྣོད་སོགས་ཁྱུད་སྤྱད། གཞོན་ནུ་ནི་སྐབས་འདིར་རྒྱལ་པོའི་བུ་ཐུ་བོ། ཞང་
བློན་ནི་གུང་བློན་ནམ་དགུང་བློན། དམག་གི་ཁྲོམ་གྱི་རུ་སྣ་ནི་ཡུལ་འགྱེད་པའི་མི། ལ་
བ་ཀ་ནི་བྱ་འུར་པ། བར་ཏ་ཀ་ནི་བྱ་ཐི་བ། མོན་སྲན་སྔའུ་ནི་བལ་སྲན། མོན་སྲན་གྲེའུ་
ནི་རྒྱ་སྲན། ཁྱེར་ནི་ཁ་ཁྱེར། བསྲལ་བ་ནི་འགྲོགས་འདྲིས་བྱེད་པ། ལོངས་པ་བཞིར་
གཏོགས་སྐབས་ཀྱི་རིན་པོ་ཆེར་སྨོས་པ་ནི་མཚོན་ཆ་དང་རོལ་ཆའོ། དོ་ཤལ་ནི་མུ་ཏིག་
གི་དོ་ཤལ་རིང་དུ་འཕྱང་བ། སེ་མོ་དོ་ནི་ནུ་མ་ལ་སླེབ་ཙམ་དུ་འཕྱང་བ། འོད་མ་ནས་སུ་
གྷོ་ཤ་ཀའི་བར་བཞི་ནི་རོ་མོ་རྒྱུ་ཅན་གྱི་ཁྱད་པར་རྣམས་སོ། རྔ་པ་ཊ་ཧ་ནི་ཕྱོགས་གཅིག་
པགས་པས་གཡོགས་ལ་ཕྱོགས་གཅིག་མ་གཡོགས་པའོ། མཆིང་བུ་ནི་ནོར་བུ་དང་འདྲ་
བ། སོག་མའི་ཕྲེང་བ་ནི་སོག་མ་ལ་གསེར་ཆུ་བྱུགས་པའི་རྒྱན་གྱི་རྣམ་པར་བྱས་པ། མཆུ་
སྦྲང་ནི་ཤིང་བུ་ལས་བྱས་ཤིང་རྒྱུད་གཅིག་པར་འདུག་པའི་བྱིས་པ་རྩེ་བའི་ཆ་བྱད། གཞུའུ་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 224 །
ནི་རས་བལ་རྨེལ་བ་ལ་དགོས་པའི་ཆས་ཤིག་གོ །བ་སོ་ནི་གླང་ཆེན་གྱི་རུས་པ། ཕྲེང་བ་
རྒྱུད་ནི་མེ་ཏོག་གི་ཕྲེང་སྐུད་པར་བརྒྱུས་པ། བྲམ་ཟེའི་སྲད་བུ་ནི་ཚང་བའི་སྐུད་པ། ཕྱིལ་
མོ་ཉུག་ནི་ཐུར་དུ་གཞོལ་བ་ལ་ལུས་འདྲིད་པ། ཨམ་པ་རན་ཏ་ནི་ཡུལ་རྡོ་ཅན། ག་ག་ཚིལ་
ནི་སྐྱི་གཡའ་བའི་རྣམ་འགྱུར། སྤུའི་ཚུམས་ནི་སྤུའི་ཚོམས། བེལ་རྡོལ་ནི་སོར་མོས་རྡེག་
པ། འུ་ཤ་ནི་ཤ་ཁུ། ཐང་ཚ་བ་ནི་སྨན་བསྐོལ་བའི་ཆུ་ཚན། བེའུ་རས་ནི་བེའུ་རས་སྤུ་
ཅན། དར་ལ་ནི་དར་སྲན་མོ་རྒྱུ་སྤུན་སེང་བག་ཅན། དུ་ཀུ་ལའི་རས་ནི་རྩྭའི་རྣམ་པ་ཀོ་
ཏམ་པ་ལས་བྱས་པའི་རས་ཕྲན། ཟོལ་བ་ནི་གཡོ་སྒྱུ་མཁན། རྡོ་ཐལ་རྒྱུ་ནི་རྡོ་རྒྱུས་ལ་སོགས་
པ། འཐབ་གཅུགས་མི་བྱ་བ་ནི་འཐབ་མོ་སྤར་བར་མི་བྱ་བ། ཉན་རྣ་ནི་ཕག་ཉན། མ་
བཟླུགས་པ་ནི་མ་ཞུས་པའམ་མ་དྲེས་པའོ། སོར་བཤགས་དང་ཉེས་བྱས་སྐབས་ནས་བྱུང་
བ་ནི། བྱུག་རིས་ནི་གྲལ། ག་གོན་ནི་ཉུང་མ། རྩེངས་དང་འཇོལ་བ་ནི་རིམ་བཞིན་གོས་
འདབ་མཐོ་ཆེས་པ་དང་དམའ་ཆེས་པ། མུ་དང་ཁ་ད་ཆ་ནི་ལྷུང་བཟེད་ལ་སོགས་པའི་ཁའི་
མུ་དང་མཉམ་པར་ཟས་ཀྱི་བཀང་བ། ཙུག་ཙུག་ནས་ཕུ་ཕུའི་བར་བཞི་ནི་ཟ་དུས་ཀྱི་ཁའི་
རྣམ་འགྱུར། ལྷར་བཟེད་མི་བྱོག་པ་ནི་ལྷུང་བཟེད་སོར་མོས་མི་ལྡག་པ། མི་བསྐྱམ་པ་ནི་
མི་དཔྱོད་པའམ་ལྕི་ཡང་གི་ཚད་མི་བརྟགས་པའོ། དགེ་སློང་མའི་རྣམ་འབྱེད་ཀྱི་སྐབས་
ལས་བྱུང་པ་ནི། གཞོགས་རྟོགས་འཕྱར་གཡེང་རྩལ་ཧྲལ་གསུམ་ནི་རིམ་བཞིན་ཆགས་
སེམས་ཆུང་འབྲིང་ཆེན་པོ་ལས་གྱུར་པའི་ལུས་ངག་གི་རིག་བྱེད། དབྱེན་ལ་བཏུལ་བ་ནི་
དབྱེན་གྱི་ལས་ལ་བརྩོན་པ། སྡེ་ཞིང་གནས་པ་ནི་རྩེ་ཞིང་གནས་པ། ཙབ་ཀྲོལ་ཅན་ནི་འཐབ་
ཀྲོལ་ཅན། རྐེད་ཆིངས་དང་བྲང་ཆིངས་ནི་རིམ་བཞིན་རྐེད་པ་ཕྲ་ཕྱིར་དང་ནུ་མ་མི་འཕྱང་
བའི་ཕྱིར་བཅུག་པའི་རྫས་གང་ཡང་རུང་བའོ། ཐུག་ཐུབ་ནི་བཙན་ཐབས། རྨི་གབ་ནི་ཟླ་
མཚན་སྐྱོབ་པའི་གོས་ངན། གསུ་བེལ་བ་ནི་གོས་མ་རུངས་གྱུར་པ་གཞན་གྱིས་ཚོར་བའོ།
གསོ་སྦྱོང་གི་གཞིའི་སྐབས་ལས་བྱུང་པ་ནི། གདོས་བུ་ནི་ཤིང་བུ་ལས་བྱས་པའི་ཆུ་ཚོད་ཀྱི་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 225
སྣོད་འདྲ་བ། ཕོ་ལོང་ནི་སྐུད་པའི་གྲུ་གུ །པར་ཏང་ངམ་པར་ཐང་ནི་ཐགས་མ་ཁྲ་བོའི་
གདན། བྱི་བོ་ནི་ཡུ་བོ་སྟེ་ཏོག་དང་བྲལ་བའི་རྒྱུད་ཉི་ཚེ་བའི་གཎྜི་རྡུང་ཚུལ། བསྒྲུང་བ་ནི་
དུས་ཚོད་རིང་དུ་བསྲིངས་པ། ཁྲིས་ནི་དྲུང་ངམ་མདུན། མ་ཀླས་པ་ནི་མ་གུས་པ་སྟེ་ཁྱད་
གསོད། འཕྲིགས་པ་ནི་ཁོང་དུ་ཆུད་པ། གོབ་ལོབ་ནི་གཡོ་སྒྱུ། ཇེ་ནི་དངོར་རམ་རེ་ཤིག་
གྲྭས་མི་བྱ་བ་ནི་དགེ་སློང་གཞན་གྱིས་ཆོས་སྟོན་པའི་དྲུང་དུ་ཆོས་སྟོན་པའི་སྒྲ་ཕན་ཚུན་གྲགས་
པར་འགྱུར་བའི་གྲྭ་མི་འཛུགས་པ། གལ་གཟུགས་པ་དང་གཞུང་གཟུགས་པ་ནི་རིམ་བཞིན་
སྒྲ་སྐྱོན་དང་དོན་བརྗོད་པ་དང་སྤང་བ། རྡུགས་ན་ནི་ཐོགས་ན་ཞེས་པའི་དོན། བརྡོག་གོ་
ནི་སྟ་གོན་བྱའོ་ཞེས་པའི་བརྡ། དཔོང་ས་ནི་ལས་བརྒྱ་རྩ་བྱེད་པའི་གནས་ལྟུང་སྟེ་ཚོགས་
ས། སྤྱོད་ཡུལ་གྱི་གྲོང་ནི་གང་ནས་བསོད་སྙོམས་ལ་སོགས་པ་ཐོབ་པའི་གྲོང་། མགོ་དཀྲི་
བ་ནི་ཁྱེའུ་རྣམས་ཀྱི་ཐོད་བཅིང་བ། བང་བསང་བ་ནི་བུད་མེད་དག་བུ་བཙས་པའི་མངལ་
གྱི་དྲི་མ་བསལ་བའི་ཕྱིར་ཁྲུས་བྱེད་པ། སྒྲ་བསྐྱེད་པ་དང་བྲེག་པ་ནི་རིམ་བཞིན་ཁྱེའུ་བའི་
སྐྲ་དེ་ཕན་ཆད་མི་བྲེག་པར་བཞག་པ་དང་དང་པོར་བྲེག་པ། གདུབ་ཀོར་བསྐྱེད་པ་ནི་རྣ་
ཆའི་ཕྱིར་རྣ་བ་ཕུག་པ། ཁ་བསྲང་བ་ནི་ལྷུང་བཟེད་ཁ་ཕུབ་པ་སླར་བསྲང་བ། འབྱམས་
པ་ནི་ཆུའི་ནང་དུ་འབྱིང་བ། བྱི་བྱད་ནི་བྱི་དོར་རོ། སྲ་བརྐྱང་གི་གཞིའི་སྐབས་ལས་བྱུང་
བ་ནི། སྲ་བརྐྱང་ནི་མཚོ་ཊཱིཀ་ལས། ཆོས་གོས་ཞིག་པ་མ་ཡིན་པས་སྲ་བ་དེ་གཟེབ་ཀྱི་སྤྲོག་
མའི་ནང་དུ་བརྐྱང་བ་ཡིན་པས་ན། སྲ་བརྐྱང་ཞེས་བྱ། ཞེས་གསུངས་པ་ལྟར་རོ། ས་
གཞན་ན་གནས་པ་ནི་བསླབ་པ་བྱིན་པ་དང་སྤོབ་པ་སྤྱོད་སོགས་ཀྱི་ལས་ལ་གནས་པ། ཤད་
བརྡབས་ནི་རྣམ་བུའི་ལས། མ་རྨུགས་པ་ནི་སྲིན་དང་བྱི་བ་སོགས་ཀྱིས་མཆུས་མ་ཟོས་པ།
ཆ་ག་ཅན་ནི་གོས་ཟེགས་པའི་མཐའ་ལ་སོར་གཉིས་ཀྱི་རས་མས་གླན་པ། བྲལ་ཕྲལ་ནི་
ཕྱག་དར་ཁྲོད་ཀྱི་གོས། བསང་དང་བསྲད་པ་ནི། རིམ་བཞིན་རླུང་ཁ་དང་ཉི་མར་བཞག་
པའི་ལས་སོ། གོས་གཞིའི་སྐབས་ལས་བྱུང་བ་ནི། སྨེལ་ཁི་ནི་འཕྲེད་ཀ །ཕྱིང་བ་ནས་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 226 །
ཀླམ་གྱི་བར་བཞི་ནི་སྣམ་བུ་ཅན་གྱི་རིགས་ཤ་སྟག་གོ །སེང་ནི་གོས་སེང་སེང་བོ། སྣམ་
བུ་མ་བྱས་པ་ནི་རྒྱུ་སྤུན་གྱི་ཐགས་སུ་མ་བཏགས་པ། རལ་ག་ཅན་ནི་ལྷམ་སྒྲོག་གུ་ཅན་གྱི་
རྣམ་པ། ར་ཕྱར་ནི་ར་བལ་ལས་བྱས་པའི་ཕྱིར་བ། སུ་ས་ལི་འུ་སུ། ཡོ་བྱད་དྲུག་ནི་ཆོས་
གོས་གསུམ་དང་འདིང་བ་ལྷུང་བཟེད་ཆུ་ཚགས་རྣམས་སོ། ཆག་ཤིང་ནི་ཚད་འཇལ་བྱེད།
མི་འབྱིལ་བ་ནི་མི་ལྟུང་བ། ཆུ་བདེ་བ་ནི་ཧ་ཅང་མི་ཚ་ཞིང་མི་གྲང་བ། ཀུན་ནས་བསུབས་
པ་གོས་ཚོན་གྱིས་ཡོངས་སུ་ཁ་བསྒྱུར་པས་ཟིན་པ། དབང་བུ་ནི་ཐ་གུའི་འཛིན་སྤྱད། ཕྱོགས་
གཅིག་ཏུ་མི་འཚིགས་པ་ནི་ཕྱོགས་གཅིག་ཏུ་མི་འདུ་བའམ་མི་ཚོགས་པ། འཐོར་འཐུང་
གི་གནས་ནི་ཁྲུས་སོགས་བྱ་བའི་གནས། བཅགས་བརྡབས་གཉིས་ཀྱི་ཁྱད་ནི་ཕྱོགས་གཅིག་
ནས་དང་ཕྱོགས་གཉིས་ཀ་ནས་བཅགས་བཅགས་བྱས་པ། སའི་སྙིང་པོ་ནི་བོང་བ་བསྲེགས་
པའི་ཐལ་བའམ་སོ་ཕག་གི་རྣམ་པ་འདྲ་བ། སྨྱུང་ཚེམ་ལྟ་བུ་ནི་སྨྱུང་སྟེ་འབིག་གིས་བཙེམས་
ཤུལ་ལྟ་བུ་ཁབ་སྲུབས་རིང་ལེན་གྱིས་བཙེམས་པ། སྣུམ་བག་ནི་ཤ་མར་ཞུན་སོགས་སྣུམ་
ཟས་ཇི་སྙེད་པ། སྐྱེམས་མལ་ནི་ཆུ་ཁང་། འཁོར་གྱི་ཁྱམས་ནི་རྒྱ་ནག་པོས་ཤྲཱིན་ཞེས་བརྗོད་
པ་ངལ་གསོ་བའི་བསིལ་གྲིབ་ཁང་ངོ་། ཟོ་ཕོར་ནི་ཁ་ཟླུམ་ཞིང་ནང་ཟབས་རིང་བའི་ལྕགས་
སྣོད། རང་ཚགས་ནི་མཐའ་བསྒྲིལ་ཏེ་བཙེམས་པ། པར་སིག་གི་ལྭ་བ་ནི་ཡུལ་དེ་ནས་
བྱུང་བའི་ལྭ་བ་ཧ་ཅང་རིན་ཐང་ཆེ་བ་ཅན། བེའུ་ཕྲུག་ནི་བེའུ་རིས་ཀྱི་རིགས་སྤུ་ཧ་ཅང་རིང་
བ་མེ་ཏོག་ཁྲ་བོ་ཡོད་པའི་ཐགས་མ་ཅན། ཁྱེད་པར་ནི་འདང་བར་རིམ་ཁེབས་པར། སམ་
སྲ་བ་ཏ་ནི་མཉམ་པར་གྱུར་ཅེས་པ་སྟེ་དུག་མེད་པར་གྱུར་ཅེས་པའི་བརྡའོ། ཀོ་སྤགས་ཀྱི་
གཞིའི་སྐབས་ལས་བྱུང་པ་ནི། ཨ་ཤཱདྨ་ནི་བྱང་ཆུབ་ཤིང༌། ཀོ་ར་བི་ར་ནི་རེ་ལྕག །ཁྲིག་
ཁྲིག་ནས་ཧྲིག་ཧྲིག་གི་བར་བཞི་ནི་ལྷམ་གྱི་སྒྲའི་ཁྱད་པར། ཁ་ཆུ་ཆུས་བྱུང་ནི་གླུ་སོག་མ་
མེད་ཀྱི་ཁ་ཆུའི་དུག་སྐྱོབ་བྱེད་དེ་མཆིལ་ལྷམ་སྤྱིའི་མིང་། སྨྱུང་བུ་ནི་གསོར་ཆུང་ངམ་འབིག་
གོ །སྨན་གཞིའི་སྐབས་ལས་འབྱུང་བ་ནི། དུས་རུང་གི་སྨན་ནི་སྐྱ་རེངས་ཤར་ནས་གུང་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 227
ཚིགས་ཚུན་དགེ་སློང་གིས་བཟར་རུང་བ། ཐུན་ཚོད་དུ་རུང་བ་ནི་སྔ་དྲོ་ནས་མཚན་མོའི་
ཐུན་ཚོད་དང་པོ་ཚུན་བྱིན་གྱིས་བརླབ་རུང་བའི་བཏུང་བ། ཞག་བདུན་པ་ནི་ཞག་བདུན་
དུ་བྱིན་གྱིས་བརླབ་རུང་བ་བུ་རམ་སྦྲང་རྩི་སོགས་དང༌། ཇི་སྲིད་འཚོ་བཅང་ནི་གུར་ཀུམ་
དང་ཨ་རུ་ར་ལ་སོགས་པའོ། ཙོ་ཙ་ནི་ཤིང་ཐོག་ཀུ་ཤ་སྟེ་དཔའ་ཁྱིན་དང་ཡིན་ཀོ་ལ་ངོས་
འཛིན་པའི་ལུགས་གཉིས་སྣང་། འབྲོ་ཀོ་ནི་ཤིང་ཐོག་ཙུ་རི་སྟེ་ཏ་ལའི་འབྲས་བུར་བཤད་
པའང་ཡོད། བཅོས་པའི་ཚྭ་ནི་རྒུན་ཆང་སོགས་ལས་བྱས་པ། འབྲུ་བའི་ཚྭ་ནི་ནས་ཆང་
སོགས་ལས་བྱས་པ། ཞོ་ཁ་ཆུ་ནི་ཞོ་ཁུ། དར་བའི་དྭངས་མ་ནི་ཕྱུར་ཁུ། རྩབ་མོ་ནི་གྲོ་
སོགས་བཅོས་པའི་ཁུ་བ་རྩི་མེད་པར་མནན་པ། སྤྱི་བ་ནི་ཐང་ཆུའི་རིགས་ཀུན་དང༌། ཤིང་
མ་ཞོ་ནི་ཐང་ཆུ། མཚའ་ནི་འཕར་བ་སྟེ་དྲེད་དུ་བཤད་པའང་ཡོད། བྱུངས་སུ་བྱས་པ་ནི་
ཐུམ་བོ་སོ་སོ་དག་བྱས་པ། སྨན་གྱི་ནལ་ཟེ་ནི་སྨན་ཁེག །ཟུང་ང་ནི་རྩིག་ངོས་ལ་བཏབ་
པའི་ཕུར་པ། མི་རྒལ་བ་ནི་སྐྱུག་མི་བྲོ་བ། སྟག་གི་གོད་མ་ནི་སྟག་གིས་ཟོས་འཕྲོ། དྲིའུ་
སྲིན་ནི་ས་ལས་སྐྱེས་པའི་སྲིན་བུ་རིང་པོ། བཱ་ཏུ་མ་ནི་ཁ་ཆེ་བའི་ཡུལ་ན་ཡོད་པའི་ཤིང་ཐོག་
ཅིག །ཨུ་རུ་མའི་ཀ་ནི་བེའུ་འབྲུ། ཀུ་རུ་མའི་ཀ་ནི་ཐང་ཤིང་འབྲུ། པེ་ཊ་ནི་ཀུ་མུ་དའི་ས་
བོན། འབྲམ་ཟེར་ནི་ཟས་ཀྱི་དམ་དུམ། སྤྱན་པ་ནི་བྱ་ར་བྱེད་མཁན། ཨ་མྲའི་རུས་པ་
ནི་ཨ་མའི་ཚི་གུ །མཚག་ཏུ་འགྱུར་བ་ནི་ལུས་ཀྱི་གསོས་སུ་འགྱུར་བ། གསོང་ལྡོང་ནི་ཁུང་
ལ་སྟོར་ཁུང་གི་ཝ་བཙུགས་པ། ཐགས་མ་བཤུག་པའི་ནི་དྲ་བའི་དཀྱིལ་དུ་ཁུང་བཏོད་པའོ།
ལས་གཞི་སོགས་ཀྱི་སྐབས་ལས་བྱུང་པ་ནི། མདུང་དོར་བ་ནི་ཚུལ་ཤིང་དོར་བ་སྟེ་རྒྱན་
འཕངས་པ། སྐྲ་འགྲེང་བ་དང་འཕྱར་བར་གྱུར་པ་ནི་སྐྲ་གྱེན་དུ་དང་ཐད་ཀར་གཟེངས་པ།
སྤུ་སྙོལ་བར་བྱེད་པ་ནི་སྤུ་འཁུམས་པར་བྱེད་པ་སྟེ་ཁྲོ་བ་ཞི་བ། འབྱུང་བར་སྐྱོད་པ་ནི་སྨད་
པའི་གནས་ནས་དག་པའི་གནས་སུ་བྱུང་པར་སྒྲུབ་པ། མཚུངས་པར་ཉེ་བར་སྟོན་པ་ནི་དགེ་
འདུན་དང་སྤྱོད་ཚུལ་མཚུངས་པ། ཕུར་པ་དང་བཅས་པ་བྱ་བ་ནི་རྟ་དམུ་རྒོད་ཕུར་པ་ལ་



ཚེ་ཏན་ཞབས་དྲུང་གི་འདུལ་བ་མདོ་རྩའི་བརྡ་བཀྲོལ། 228
ནན་གྱིས་འདོགས་པ་ལྟར་གང་ཟག་དེར་ལྟུང་བ་ནན་གྱིས་འགེལ་བ། འདྲང་བ་ནི་མོས་ཤིང་
ཡིད་ཕེབས་པ། གསལ་བ་ནི་ཡོན་ཏན་ལྷག་པ་དང་ལྡན་པའི་དགེ་སློང༌། བློན་གདབ་པ་
ནི་ཚིག་འཇམ་པོ་ཉན་པའི་རྣམ་པས་བཟློག་པར་བྱ་བའོ། གནས་མལ་གྱི་གཞིའི་སྐབས་ནས་
བྱུང་པ་ནི། བག་ཚོས་ནི་འཁུར་བ། ཟན་གྲུ་ནས་ཞེས་པ་ནི་ཟན་ཟོས་ཟིན་ནས་ཞེས་པའི་
བརྡ། ཤིན་ཏུ་ནོགས་ཐུབ་པ་ནི་ཡིད་གཞན་དུ་མི་གཡེང་བ། གནས་མལ་བྱི་བོ་ནི་ཁྲི་དང་
ཁྲིའུ་མེད་པའི་ཤིང་དྲུང་དང་ནེའུ་གསིང་ལ་སོགས་པ། ཨ་རོག་གྱ་ནི་ནད་མེད་པར་གྱུར་
ཅིག་ཅེས་པའོ། ཕྱམ་ནི་ཁང་བའི་ལྕམ། ཡ་གད་ནི་སྐས་ཀ རྩྭ་བལ་བ་ཛ་ནི་གྲེས་མའི་
རིགས་སོ། དགྲ་ཁང་ནི་གཙུག་ལག་ཁང་གི་ཡང་ཐོག་སྟེ་ཕ་རོལ་གྱི་མཚོན་རྡུགས་པར་བྱེད་
པའི་ཕྱིར་དེ་ལྟར་བཏགས་སོ། རྩངས་ནི་ཤིང་མང་པོ་བཙུགས་པས་ར་བ་ལྟར་བསྐོར་བ།
ཞུགས་ལིང་ནི་མེ་སྣོད། ཕྲ་སྐམ་ནི་ཐལ་ཕྱགས། ཨར་མོ་ནིག་ནི་དྲེའུ་ཇོན་ཏེ་ཐགས་མ་
ཁྲ་བོའི་གདན། མི་ཁུག་ན་དབྲོག་པའོ་ཞེས་པ་ལ་རྒྱ་ཆེར་འགྲེལ་དུ་འབོག་པའོ་ཞེས་ཡོད་
པ་དག་གམ་སྟོན་པ་སྟེ་སྟེར་བའི་དོན་ནོ། མཆིག་དང་མཆིག་གུ་ནི་ཡོས་སོགས་འཐག་བྱེད་
ཀྱི་འོག་རྡོ་དང་སྟེང་རྡོ། དོག་ལེ་ནི་སླ་དང་འདྲ་བ་ཞིག་གོ །སྣང་ཡལ་ཅན་ནི་སྣང་བ་ཆེ་
བའི་གནས་ཏེ་འདི་ལ་སྣང་ཡེལ་དང་སྣང་གཡེལ་ཞེས་ཀྱང་འབྱུང་ངོ་། མི་འདྲུལ་བ་ནི་མི་
རུལ་བ། རྩ་བའི་འོངས་ནི་རྒྱ་ཆེར་འགྲེལ་ལས། རྩ་བ་ཞེས་བྱ་བ་ནི་ཤིང་ལྗོན་པའོ། དེའི་
འོངས་ཞེས་བྱ་བ་ནི་མེ་ཏོག་དང་འབྲས་བུ་ལ་སོགས་པ། ཞེས་གསུངས་པ་ལྟར་རོ། རམ་
ཕྱིས་ནི་སྣག་བུམ། བརྣབ་སེམས་ཀྱི་དྲན་པ་ནི་དུས་དྲན་བྱ་བ། ཞམ་རིང་ནི་འཁོར་རམ་
གཡོག །ཟ་མ་ཏོག་ནི་མི་ཏོག་ལ་སོགས་པའི་སྣོད་དོ། སྨྲས་པ། བླ་མའི་བཀའ་ལུང་རིན་ཆེན་གྱི།
།དོ་ཤལ་བདེ་ཆེན་འཁོར་ལོ་རུ། །ཕན་པའི་ད་གང་མ་ལྕིགས་པར། །མི་འབྱོར་རབ་འབྱོར་ཚུལ་
གྱིས་སྤེལ། །ནོངས་པའི་ཚོགས་མཆིས་མཁས་ལ་འཆགས། །གཟིགས་འོས་མཁས་རྣམས་དགྱེས་
སླད་དུ། །དབྱངས་ལྡན་རིག་པའི་འདོད་འཇོ་ཡིས། །ལེགས་སྦྱར་དགེ་བས་ཤིས་གྱུར་ཅིག། །།



ཚེ་ཏན་ཞབས་དྲུང་གི་འདུལ་བའི་དྲིས་ལན། 229
༄༅། །འདུལ་བ་ལས་བརྩམས་པའི་དྲིས་ལན་སོགས་སྣ་ཚོགས་ཀྱི་སྐོར། །
༧འཇིགས་མེད་རིགས་པའི་བློ་གྲོས་སམ་ཚེ་ཏན་ཞབས་དྲུང་། །
༄༅། །བཀའ་དྲིན་མཉམ་མེད་སྟོན་པ་ཐུབ་པའི་དབང་པོ་ལ་སྒོ་གསུམ་གུས་པས་ཕྱག་
འཚལ་ལོ། མཆོད་དོ། སྐྱབས་སུ་མཆིའོ། དེ་ཡང་མདོ་སྨད་ཀྱི་རྭ་སྒྲེང་གཉིས་པ་རྭ་རྒྱ་
དགའ་ལྡན་བཀྲ་ཤིས་འབྱུང་གནས་ཀྱི་འདུལ་བསྟན་རིན་པོ་ཆེར་གུས་པའི་བློ་གསལ་འགའ་
ཞིག་གིས་ངག་འཕྲིན་བསྐུར་བའི་སྒོ་ནས་དྲི་བ་འགའ་འབྱུང་བའི་ལན་རང་འཁོས་དང་བསྟུན་
ཏེ་ལན་གྱི་སྟངས་ཀ་ཞིག་འབུལ་ན། གཎྜིའི་སྐོར་དྲིས་པའི་ལན་ནི། གཎྜིའི་རྒྱུ་ལ། སྤྱིར་
མདོ་ལས་ཤིང་སྣ་བཅོ་ལྔའམ་བཅུ་དྲུག་གསུངས་པ་ལས་ཕལ་ཆེ་བ་ཞིག་རང་རེའི་ཡུལ་དུ་
རྙེད་དཀའ་ལ། ཤུག་པ་དང༌། སྟག་པ་དང་། འོ་སེ་སྟེ་སེང་ལྡེང་དང་། སྟར་གའི་སྡོང་
པོ་དང་། ཁམ་བུའི་སྡོང་པོ་དང་། རྒྱ་ཤུག་སྟེ་ཙོའུ་རིའི་སྡོང་པོ་དང་། ཤིང་ཏོག་ཆང་བ་
ལིའི་སྡོང་པོ་རྣམས་རུང་བར་མཚོ་སྣ་བའི་མཚོ་ཊཱིཀ་དང༌། ཡོངས་འཛིན་ཡེ་ཤེས་རྒྱལ་
མཚན་གྱིས་མཛད་པའི་གཞི་གསུམ་གསལ་བྱེད་སོགས་ལས་གསུངས། དེ་དག་གང་གིས་
བཟོས་ཀྱང་ཆོག་ན་ཡང་རང་རེས་རྙེད་སླ་བ་དང་། རང་བཞིན་གྱིས་དྲི་ཞིམ་པ་ནི་ཤུག་པ་
ཡིན། ཤུག་པ་ལ་ཡང་རིགས་མང་དུ་ཡོད་ཀྱང་ལྷ་ཤུག་ཤུག་པ་ཀུན་ལས་མཆོག་ཏུ་གྱུར་
པ་ཡིན་པས་དེས་བཟོས་ན་བཟང་། དེ་ཡང་གཎྜི་མདོ་ལས་བསྟན་པའི་ཤིང་ཨ་ཤོ་ཀ་ཞེས་
པ་བོད་སྐད་དུ་ཟུར་ཆག་ནས་ཤུག་པ་ཞེས་བཏགས་པ་ཡིན་པར་བླ་བྲང་གི་དགེ་བའི་བཤེས་
གཉེན་གུང་ཐང་བློ་གྲོས་ཀྱིས་གསུངས་པ་དེ་ངེས་པར་ཐུགས་དག །སྤྱིར་ཨ་ཤོ་ཀ་བསྒྱུར་
ན་མྱ་ངན་མེད་ལ་འཇུག་སྟེ་རྒྱལ་པོ་མྱ་ངན་མེད་ཀྱི་སྐད་དོད་དུའང་ཡོད། གཎྜིའི་ཚད་ལ།
རྗེ་འདུལ་འཛིན་པའི་གཞི་གསུམ་ཆོ་ག་ལས། ཆེ་ཚད་དང་ཆུང་ཚད་གཉིས་གསུངས་པ་
ལས་ཆེ་ཚད་སོར་བརྒྱ་རྩ་བརྒྱད་དང་། ཆུང་ཚད་ལ་སོར་བརྒྱད་ཅུ་རྩ་བཞི་ཡོད་དགོས་
པར་གསུངས། མཚོ་ཊཱིཀ་ལས་སོར་བརྒྱད་ཅུ་རྩ་བཞི་ཅན་ལས་ཆེ་བ་ཞིག་མ་གསུངས་པས།



ཚེ་ཏན་ཞབས་དྲུང་གི་འདུལ་བའི་དྲིས་ལན། 230
དེ་གཉིས་གང་ཡིན་ཡང་གདམ་ང་ཡིན། ཞེང་དུ་སོར་དྲུག་པ། དཔངས་སུ་སོར་གཉིས་
པ། ཟུར་བཞིར་སོར་གཉིས་ཀྱི་ཚད་དང་ལྡན་པ། རྩེ་མོ་སྦལ་བའི་མགོ་འདྲ་བ་ཡིན་དགོས།
ཞེང་རིལ་པོར་མཚོ་ཊཱིཀ་ལྟར་ན་ཟུར་གཉིས་བཅུམས་ཤིང་བཞོགས་པའི་རྗེས་སུ་སོར་བརྒྱད་
ཡོད་པར་གསུངས་པ་དང་། དེའི་རིགས་པས་དཔངས་རིལ་པོར་ཡང་སོར་བཞི་ཡོད་པ་
ཤེས་དགོས། སྔོན་གྱི་གཎྜི་རྣམས་ལ་ཕྲག་ཏུ་ཁེལ་བའི་གནས་དེ་ཞོམ་པར་བྱས་ནས་ཆང་
ཟུང་གི་རྣམ་པ་བྱས་པ་དང་མ་བྱས་པའི་ཚུལ་གཉིས་ལས། གཞི་གསུམ་གསལ་བྱེད་དུ་གཎྜི་
ཆང་ཟུང་ནས་བཟུང་སྟེ། ཞེས་པ་ལྟར་ན་ཡོད་པའི་ལུགས་དང་། གུང་ཐང་བློ་གྲོས་ཚང་
གི་འདུལ་བར་ཆང་ཟུང་བྱེད་པ་མ་དག་པར་གསུངས། གཎ་གཡོག་ཤིང་དེ་ཉིད་ལས་བཅད་
པ་དགོས་ཞེས་པ་ནི་མཚོ་ཊཱིཀ་ལས། དེ་རྡུང་བའི་ཤིང་ཡང་གོང་དུ་བསྟན་པའི་ཤིང་འབྲས་
བུ་ཅན་དེ་ཉིད་ལས་བྱས་པ། ཞེས་པ་ལྟར་ན་གཎྜིའི་རྒྱུར་རུང་བའི་འབྲས་བུ་ཅན་གྱི་ཤིང་
ཡིན་དགོས་པ་ལས་གཎྜི་གང་གིས་བཟོས་པའི་ཤིང་སྡོང་པོ་དེ་ཉིད་ལས་བཅད་པ་ཡིན་དགོས་
པའི་ངེས་པ་མི་སྣང་ངོ༌། གང་ལྟར་ཚད་ནི་སོར་བཅུ་གཉིས་ཟླུམ་པོ་རྩེ་གཉིས་ནེའུ་ལེ་མགོ་
འདྲ་བ། ལག་པའི་འཛིན་བདེ་བའི་ཆང་ཟུང་དང་ལྡན་པ་སྟེ་སོར་བཅུ་གཉིས་མི་འདའ་བར་
བྱས་ནས་གཤམ་གྱི་སོར་བཞིའི་ཐད་ཅུང་ཟད་ཕྲ་བར་བྱས་པའོ། གཞི་གསུམ་ཆོ་གར། ཆང་
ཟུང་གི་ཚད་ཀྱང་དེ་དང་མཉམ་པ། ཞེས་པའི་དོན་ནི། ཚིག་དེ་གཎ་གཡོག་གི་ཚད་བཤད་
པའི་ཚིག་གི་མཐའ་ན་ཡོད་པས་གཎ་གཡོག་ལ་སྙེག་དགོས་པས། དེ་དང་མཉམ་པ་ཞེས་
པ་ནི་གཎ་གཡོག་གི་ཆང་ཟུང་དེ་སོར་བཅུ་གཉིས་ལས་མི་འདའ་བར་དེའི་ནང་ཁོངས་སུ་ཡོད་
པའི་དོན་ཡིན། དེའི་ཕྱིར་ཚད་ཀྱང་ཞེས་པའི་ཀྱང་སྒྲ་སྨོས་པའི་དགོས་པའང་དེ་ཡིན་ནམ་
སྙམ་མོ། ཁ་དོག་ནི། སེང་ལྡེང་དང་ཤུག་པ་སོགས་རང་བཞིན་གྱིས་སྨུག་པོའམ་དམར་
པོར་སྣང་ན་དེས་འཐུས་ལ། སྟག་པ་སོགས་དཀར་བ་ཡིན་ན་གུར་ཀུམ་དང་རྒྱ་སྐྱར་ལྟ་
བུས་སེར་པོར་བསྒྱུར་ན་ལེགས་ཞེས་གཞི་གསུམ་གསལ་བྱེད་ལས་གསུངས་སོ། འདིའི་



231
ཚེ་ཏན་ཞབས་དྲུང་གི་འདུལ་བའི་དྲིས་ལན། །
སྐབས་ཀྱི་སོར་ཚད་ནི་ནས་འབྲུ་འགྲངས་པ་བདུན་ཕན་ཚུན་ལྟོ་སྦྱར་བའི་ཚད་དེ་སོར་གང་
ལ་བརྩིས་ན་ཚེ་ལོ་བརྒྱ་བའི་དུས་ཀྱི་མིའི་སོར་གང་འབྱུང་བས་རབ་ཡིན་ན་དེ་ལྟར་བྱ་ལ།
དེ་མིན་ན་ད་ལྟའི་མིའི་མཛུབ་མོའི་སོར་ཚད་ནས་འབྲུ་ལྔ་ཙམ་ཡིན་པས་དེས་གཞལ་ན་ཡང་
ཆོག་པར་མངོན་ནོ། རྡུང་ཚུལ་ནི། གཙུག་ལག་ཁང་གི་ཡང་ཐོག་ནས་རྡུང་བ་པོས་ཆོས་
གོས་རྣམ་གསུམ་གྱོན། མཆིལ་ལྷམ་ཕུད། གདིང་བའི་སྟེང་ནས་མཆོག་གསུམ་ལ་ཕྱག་
གསུམ་བཙལ། དེ་ནས་ཤངས་ཚ་ལན་གསུམ་དལ་བུས་ཕྱི་ལ། གསོ་སྦྱོང་ལ་རྒྱུད་གསུམ་
དང་དོག་གསུམ་དགོས་སོ། རྒྱུད་རེ་རེ་ལ་རྡེག་ཐེངས་སུམ་ཅུ་རྩ་ལྔ་རེ་ཡིན་པའི་གཅིག་
ནས་བཅོ་བརྒྱད་བར་རིམ་པས་སྒྲ་ཇེ་མཐོ་དང་། བཅུ་དགུ་ནས་སོ་ལྔའི་བར་རིམ་པས་རྗེ་
དམར་བཏང་ནས་བརྡུང་དགོས། ཡིད་ལ་འཛིན་བདེ་ཕྱིར་བཅུ་བདུན་ནས་གཅིག་གི་བར་
ལུགས་ལྡོག་ཏུ་རྩི་བའི་ཕྱག་ལེན་ཡང་ཡོད་དོ། དེ་ལྟར་ན་མཇུག་གི་ཏོག་གསུམ་དང་བཅས་
པས་རྡེག་ཐེངས་བརྒྱ་རྩ་བརྒྱད་ཡིན་ནོ། བླ་བྲང་བཀྲ་ཤིས་འཁྱིལ་བའི་ཕྱག་ལེན་དུ་རྒྱུད་
རེ་ལ་རྡེག་ཐེངས་སོ་དྲུག་བྱེད་པ་ནི་སྐྱེད་ཚལ་མཁན་པོའི་འདུལ་བ་ལུང་རིགས་གཏེར་མཛོད་
ལྟར་སྒོ་མང་འདུལ་བའི་མཐའ་དཔྱོད་ཀྱི་དགོངས་པ་ཡིན་ལ། རྗེ་འདུལ་འཛིན་པའི་ཡིག་
ཆར་དཀྱུས་སུ་བཤད་པ་ལྟར་ཡིན་ནོ། ཤངས་ཚ་ནི་གཎ་གཡོག་གིས་ཕྱི་བའི་རྣམ་པ་དང་།
ཏོག་ནི་ཤུགས་ཆེན་གྱིས་རྡུང་བའི་རྣམ་པ་ལ་བྱའོ། ཤངས་ཚ་བྱེད་པའི་དགོས་པ་ནི་འདུལ་
བ་ལུང་རིགས་གཏེར་མཛོད་ལས། བསམ་གཏན་ལ་མཉམ་པར་བཞག་པ་སོགས་ལ་གནོད་
པ་སྤང་བའི་ཆེད་ཡིན་པར་གསུངས་པས་གྲྭ་ཅུང་ཟད་འབྱིན་བཞིན་དུ་ཕྱི་བའི་སྟངས་ཀ་བྱེད་
དགོས་ལ། མཇུག་གི་ཏོག་གསུམ་གྱི་དགོས་པ་ནི་བརྡུངས་ཚར་བའི་བརྡ་སྟོན་བྱེད་དོ། །
།བླ་བྲང་ཕྱག་ལེན་དུ། གསོ་སྦྱོང་གི་ཆོས་བསྒྲགས་སོགས་ཀྱི་མདོར། རི་རབ་དང་
ནི་མནྡྷ་རར་གནས་ཞེས་དང་། སྟོན་པའི་ཞལ་ནས་འབྱུང་བའི་བདུད་རྩི་ལྷ་དང་ཞེས་དང་།
སྐྱེ་བ་འདི་ཉིད་ཀྱི་ཚེ་ཟད་པར་འགྱུར་གྱི་ཞེས་དང་། མཐུན་པའི་གཟེར་རྣོན་བརྒྱ་བ་ཡི། ཞེས་
།



1:|:
232
ཚེ་ཏན་ཞབས་དྲུང་གི་འདུལ་བའི་དྲིས་ལན། 232
པ་རྣམས་ལ་འདི་བཞིན་འགྱུར་བཅོས་ནས་གསུངས་པ་ནི་ཤིན་ཏུ་ལེགས་ཞེས་མཁས་པ་རྣམས་
ཀྱིས་བསྔགས་པར་བྱེད་དོ། སོ་ཐར་མདོའི་ཅི་འདི་ལ་ཁྱེད་ཡོངས་སུ་དག་གམ། ཞེས་པ་
འདོན་ཚུལ་ལ། ཕུར་ལྕོག་བྱམས་པ་རིན་པོ་ཆེའི་དྲིས་ལན་ཞིག་ན་དཔེ་ཆའི་ནང་བཞིན་
བསྐྱར་བལྡབས་མ་བྱས་པར་བཏོན་པས་ཆོག་པར་གསུངས། ཆོས་སྡེ་འགར། ཅི་འདི་
ལ་ཁྱེད་ཡོངས་སུ་དག་གམ། ཅི་འདི་ལ་ཁྱེད་ཡོངས་སུ་དག་གམ། ཞེས་ལན་གཉིས་ལན་
གསུམ་དུ་འདྲིའོ། ཞེས་འདོན་སྲོལ་ཡོད་དོ། བཀྲ་ཤིས་གསོ་སྦྱོང་བྱེད་སྐབས་ཕྱིར་བཅོས་
འདོན་ཨེ་དགོས་ཞེས་དྲིས་པའི་ལན་ནི། གསོ་སྦྱོང་སོགས་འདུལ་བའི་ལས་ཀྱི་ཆོ་ག་གང་
དང་གང་བྱེད་པའི་སྐབས་སུ་དགེ་འདུན་རྣམས་ཀྱིས་ཐོག་མར་ཉེས་ལྟུང་ཡིད་ཀྱིས་བསྡམས་
ནས་བཤག་དགོས་པ་རྣམས་ཡིད་ཀྱིས་བཤགས། ལུས་ངག་ལ་རྣམ་རིག་ཐོན་པར་བྱས་
ནས་ཕྱིར་བཅོས་དགོས་པ་རྣམས་ཕྱིར་བཅོས་ཀྱི་ཆོ་གས་བཤགས། འཕྲལ་ལ་རྐྱེན་དབང་
གིས་བཤག་མ་ནུས་པ་རྣམས་དགེ་འདུན་གྱིས་ཐུན་མོང་དུ་བྱིན་གྱིས་བརླབས་ནས་རྒྱུད་དག་
པར་བྱེད་པ་ནི་མེད་དུ་མི་རུང་བ་ཡིན་ཙ་ན། བཀྲ་ཤིས་གསོ་སྦྱོང་བྱེད་པའི་སྔོན་དུ་དགེ་ཚུལ་
སློང་གི་ཕྱིར་བཅོས་ངེས་པར་འདོན་དགོས། དེའི་ཁུངས་ནི་ལུང་རབ་བྱུང་གི་གཞི་ལས།
དགེ་སློང་གང་དག་དེའི་ལས་ཀྱི་གནས་སུ་འཇུག་པར་འགྱུར་བ་དེ་དག་གིས་ཀྱང་དེར་འདུ་
བར་འགྱུར་བའི་ཚེ་ཟླ་བ་ཕྱེད་འདས་པའི་ཉེས་པ་བསྡམ་པར་བྱ་བ་དང༌། བཤགས་པར་
བྱ་བ་དང་། བྱིན་གྱིས་བརླབ་པར་བྱ་བ་དག་ལ་སོ་སོར་བརྟག་པར་བྱ་ཞིང་། ཉེས་པ་ཤེས་
པ་བསྡམ་པའམ་བཤགས་པའམ་བྱིན་གྱིས་བརླབས་པས་ཕྱིར་བཅོས་ཏེ་འདུག་པར་བྱའོ། ཞེས་
གསུངས་པ་འདི་ཡིན། འོ་ན་ལུང་དེར་བཀྲ་ཤིས་གསོ་སྦྱོང་ཞེས་པའི་མིང་མི་འདུག་ཅེ་ན།
ལས་ཀྱི་གནས་ཞེས་པ་ལས་ཀྱི་ཆོ་ག་ཡོད་དོ་ཅོག་གི་སྤྱིའི་མིང་ཡིན་པས་གཞན་དུ་མི་བསམ་
མོ། ཡང་ལ་ལས། ལྟུང་བཤགས་དང་སྤྱི་བཤགས་བཏོན་པས་ཆོག་གོ་ཟེར་ན། དཔེར་
ན་ཚེས་བཅོ་ལྔའི་སྔ་དྲོ་དུས་འབྲེལ་གསོ་སྦྱོང་བྱས་ན། ཉིན་གུང་ལ་བཀྲ་ཤིས་གསོ་སྦྱོང་བྱེད་



ཚེ་ཏན་ཞབས་དྲུང་གི་འདུལ་བའི་དྲིས་ལན། 233
པ་དང་། གཞན་ལ་བསྙེན་རྫོགས་སྒྲུབ་པ་ལྟ་བུ་ལ་བར་དུ་ཞག་མ་ཆོད་ན་ལྟུང་བཤགས་དང་
སྤྱི་བཤགས་ཙམ་གྱིས་ཆོག་པར་བྱས་ན་རུང་བའི་སྐབས་གཅིག་ཀྱང་སྲིད་མོད། དེ་མིན་
འདུལ་བ་ནས་བཤད་པའི་ལྟུང་བ་རྣམས་ནི་ལྟུང་བཤགས་ཙམ་བཏོན་པའི་ཉེས་ལྟུང་མི་འདག་
སྟེ། མཁས་གྲུབ་རྗེའི་ཐུབ་བསྟན་བྱི་དོར་ལས་འདུལ་བའི་གཞུང་ལུགས་ནས་ཇི་ལྟར་གསུངས་
པའི་ལྟུང་བ་རང་རང་གི་ཕྱིར་བཅོས་ལ་མཁས་པར་བྱས་ནས་ཆོ་ག་བཞིན་དུ་བཤགས་ཡུལ་
མཚན་ཉིད་དང་ལྡན་པའི་དྲུང་དུ་བཤགས་པ་དགོས་ཀྱི། ལྟུང་བཤགས་སོགས་སྟོབས་བཞི་
ཚང་བའི་བཤགས་པ་གཞན་གྱིས་འདུལ་བ་ནས་གསུངས་པའི་ལྟུང་བ་ཀྱིས་སྐྱེ་བ་ཕྱི་མ་ལ་
རྣམ་སྨིན་སྡུག་བསྔལ་མྱོང་དགོས་པའི་ནུས་པ་བྱང་བར་ནུས་ཀྱང་རྒྱུ་ལྟུང་བ་མེད་པར་བྱེད་
མི་ནུས། ཞེས་གསུངས་སོ། དེའི་ཕྱིར་རང་ཅག་རྣམས་གཉེན་པོའི་སྟོབས་ཆུང་ཞིང་བག་
མེད་ཤས་ཆེ་བའི་དུས་ལ་གཞིགས་ནས་བག་ཡངས་ཆེ་བའི་གནས་གང་ཡིན་པ་དེ་ལ་དགའ་
བར་མི་བྱའོ། །
།ཆོས་གོས་རྣམ་གསུམ་གྱི་བྱིན་རླབས་དབྱུང་འཇུག་རྟེན་གྱི་དྲུང་ནས་བྱས་ཨེ་ཆོག་
ཅེས་དྲིས་པའི་ལན་ནི། རྐྱེན་དབང་གིས་ཆོས་གོས་དང་བྲལ་ཏེ་གནས་སུ་ཕྱིན་མ་ནུས་པ་
ལྟ་བུའི་ཚེ། གྲོགས་དགེ་སློང་གཞན་མ་རྙེད་ན་མདུན་དུ་འཕགས་པ་ཤཱ་རིའི་བུ་གསལ་བཏབ་
ནས་ལྷ་དགོངས་སུ་གསོལ། ཞེས་དབྱུང་འཇུག་གི་ཆོ་ག་རང་གཅིག་པུས་བཏོན་ནས་བྱ་
བར་རུང་ངོ་། དེ་ཡང་ཞྭ་དང་སྐ་རགས་ཕོར་ཤུབས་ལྟ་བུ་ལ་རིམ་པར་ཆོས་གོས་རྣམ་གསུམ་
གྱི་བྱིན་རླབས་བྱས་ན་བྱིན་རླབས་བྱ་ཀས་ལ། རང་གནས་སུ་སླེབས་མ་ཁད་ཡུལ་དགེ་སློང་
ཚད་ལྡན་གྱི་མདུན་ནས་ཞྭ་དང་སྐ་རགས་ཕོར་ཤུབས་སྟེང་གི་བྱིན་རླབས་དེ་དབྱུང་ནས་ཆོས་
གོས་རྣམ་གསུམ་དངོས་ཀྱི་སྟེང་བྱིན་རླབས་ཅིས་ཀྱང་བྱེད་དགོས་སོ། དེའི་ཁུངས་ནི་གཞི་
གསུམ་ཆོ་ག་ལས། བྱིན་གྱིས་བརླབ་པ་ལ། གང་ལས་བྱིན་བརླབ་པའི་ཡུལ་ནི་དགེ་སློང་
མེད་པའི་ཚེ་རང་གིས་དངོས་པོ་བཟུང་ནས་བྱིན་གྱིས་བོརླབས་པས་ཆགས་ལ། གང་བྱིན་



ཚེ་ཏན་ཞབས་དྲུང་གི་འདུལ་བའི་དྲིས་ལན། 234
གྱིས་བརླབ་པའི་དངོས་པོ་ནི་དངོས་སུ་ཡོད་པ་དགོས་ཤིང་། དབྱུང་བ་ལ་ནི་ཡུལ་དང་དངོས་
པོ་གཉིས་ཀ་དངོས་སུ་མེད་ཀྱང་། རང་གིས་དབྱུང་བའི་ཆོ་ག་བྱས་པས་འགྲུབ་པར་གསུངས་
སོ། ཞེས་པ་འདི་ཡིན། གོང་སྨོས་འདི་ནི་ངེས་པར་སྐབས་ཐོག་དེར་རྐྱེན་མ་ཚང་བའི་དམིགས་
བསལ་ཁོ་ན་ཡིན་གྱི་དེའི་འགྲོས་བཀབ་ནས་ད་ལྟ་ཡུལ་དུས་ཀྱི་དབང་གིས་བྱིན་རླབས་ཞུ་བའི་
ཡུལ་དགེ་སློང་རྙེད་དཀའ་བའི་སར་རྟེན་གྱི་དྲུང་ནས་ཆོས་གོས་རྣམ་གསུམ་ལ་བྱིན་རླབས་
དང་ལྡན་པའི་ཆོས་གོས་རྣམ་གསུམ་གྱི་བྱིན་རླབས་བྱས་ན་བྱིན་རླབས་མི་ཆགས་སོ། དེའི་
རྒྱུ་མཚན་ནི། རྟེན་གྱི་དྲུང་ནས་ཆོས་གོས་རྣམ་གསུམ་ལ་བྱིན་རླབས་དང་ལྡན་པའི་ཆོས་
གོས་རྣམ་གསུམ་གྱི་བྱིན་རླབས་དབྱུང་ངམ་མ་དབྱུང་། དབྱུང་ན་གང་ལ་དབྱུང་བའི་དངོས་
པོ་དེ་ད་ལྟ་དངོས་སུ་ཡོད་དམ་ཅི། མ་དབྱུང་ན་འབྲལ་སྤངས་ཀྱི་ལྟུང་བ་བྱུང་ཚར་བས་
འབྲལ་ལྟུང་ནི་ངེས་པར་རྟེན་དགེ་སློང་ཚད་ལྡན་གྱི་དྲུང་ནས་བཤག་དགོས། དེ་མ་བཤགས་
པར་ཆོས་གོས་ཀྱི་བྱིན་རླབས་ཇི་ལྟར་ཡང་ཆགས་པའི་གནས་མེད་དོ། དེ་ལ་ད་དུང་བཅབས་
ཉེས་ཏེ་གསང་སྦེད་ཀྱི་ཉེས་པ་ཡོད་ན་དེ་ཐོག་མར་བཤག་དགོས། འདི་དག་གི་ཆོ་ག་ནི་གཞི་
གསུམ་ཆོ་གར་གསལ་བར་བཞུགས། གལ་ཏེ་གང་ལ་དབྱུང་བའི་དངོས་པོ་དེ་ད་ལྟ་དངོས་
སུ་ཡོད་ན་རྟེན་གྱི་དྲུང་ནས་དབྱུང་འཇུག་བྱས་ཆོག་གམ་ཞེ་ན། ཚུལ་འདི་ནི་བདག་ལྟ་བུས་
ཁ་ཚོན་གཅོད་དཀའ་མོད། འོན་ཀྱང་བདག་གི་བསམ་པར་དམིགས་བསལ་གྱི་དབང་དེ་
བཀོལ་ཆེས་ན་ཁེ་ལས་ཉེན་འབྱུང་བས། ད་དུང་དགེ་སློང་ཚད་ལྡན་ཞིག་དང་ནམ་འཕྲད་
ལ་ཨང་ཉན་བྱས་ནས་བསྒུགས་ན་ལེགས་སམ་སྙམ་མོ། །
།སྔར་སྡོམ་པ་རྟེན་དྲུང་ལ་ཕུལ་བ་ཡིན་ན་སླར་ལེན་པའི་དུས་སུ་ཡང་རྟེན་དྲུང་ནས་
བླངས་ཨེ་ཆོག་ཅེས་དྲིས་པའི་ལན་ནི། འདི་ལ་མང་དུ་བཤད་མི་དགོས་ཏེ། འདུལ་བའི་
བཅས་མཚམས་ལ་དབང་བ་སྟོན་པ་ཉག་གཅིག་ལས་མེད། དེས་ན་བསྙེན་པར་རྫོགས་པ་
ལ་སྔོན་ཆོག་དང་ད་ཆོག་གཉིས་ལས་མ་གསུངས། དེང་སང་ད་ཆོག་ཉེས་མེད་ཕུན་ཚོགས་
་



ཚེ་ཏན་ཞབས་དྲུང་གི་འདུལ་བའི་དྲིས་ལན། 235
བ ་པ་
བྱེད་པ་ལ་མཁན་སློབ་དགེ་འདུན་དང་བཅས་པ་ལ་བརྟེན་ནས་བསྙེན་པར་རྫོགས་དགོས། དེ་
ཡང་ཡུལ་དབུས་སུ་བཅུ་ཚོགས་དང༌། མཐའ་འཁོབ་ཏུ་ལྔ་ཚོགས་ཡིན་དགོས། དེའི་ཕྱིར་
རྟེན་དྲུང་ནས་དགེ་སློང་གི་སྡོམ་པ་ལེན་ཐབས་གཏན་ནས་མེད་དོ། འོ་ན་ཐེག་ཆེན་གསོ་
སྦྱོང་གི་སྡོམ་པ་ཐོག་མར་སློབ་དཔོན་ལས་མནོས་ཏེ། རྙིང་མ་རྣམས་རྟེན་དྲུང་ནས་བླངས་
ཆོག་པ་མིན་ནམ་ཞེ་ན། བདེན་ཏེ། དེ་གཉིས་ཀྱི་རྣམ་བཞག་མི་གཅིག་པའི་ཕན་ཚུན་རྒྱས་
འགེབས་བྱེད་གལ་རུང༌། དཔེར་ན་བཅས་ལྡན་དགེ་སློང་གིས་སྤྱིར་ན་རྣམ་གསུམ་དག་
པའི་སྐབས་སུ་ཤ་བཟའ་མི་རུང་བའི་རྒྱུ་མཚན་ཅི་ལ་ཐུག །རྣམ་པ་ཀུན་ཏུ་མཚུངས་སོ། །
དེའི་ཕྱིར་འདུལ་བ་ལ་སྟོན་པའི་བཅས་པ་ནང་བཞིན་བྱེད་པ་ལས་རིགས་པ་སྨྲ་བའི་གསང་།
ཚིག་གིས་རྒྱས་འགེབས་སྣ་ཚོགས་གཏན་ནས་བྱ་ས་མེད་དོ། ། ་
།རྟེན་གྱི་དྲུང་ངམ་ཤིང་ལྗོན་པའམ་རི་བོའམ་ཆུ་ཀླུང་སོགས་ལ་རྐྱེན་དབང་གིས་བསླབ་
པ་ཕུལ་ཟིན་ནས་ཚེ་དེ་ལ་སླར་སྡོམ་པ་བླང་དུ་ཨེ་རུང་ཞེས་དྲིས་པའི་ལན་ནི། སྤྱིར་བཏང་
ལ་བསླབ་པ་འབུལ་བ་ནི་དགག་པའི་བསླབ་བྱ་ཡིན་ལ། དམིགས་བསལ་ནི་ཕམ་པའི་རྒྱུ་
ལ་ངེས་པར་འཇུག་པ་ལྡོག་ཏུ་མེད་ན། གང་ཟག་དེའི་དབང་དུ་བྱས་ནས་བསླབ་པ་འབུལ་
བ་དེ་སྒྲུབ་པའི་བསླབ་བྱ་ཡིན། དེར་མ་ཟད་བསླབ་པ་དེ་ཕུལ་བས་སྔར་སྡོམ་ཁྲིམས་བསྲུངས་
པའི་ཕན་ཡོན་འབྱུང་། ད་ལྟ་ཉེས་ལྟུང་མི་འབྱུང་། ཕྱིས་བླངས་ནས་རྣམ་དག་སྐྱེ་བའི་དགོས་
པ་ཡོད་ཅེས་འདུལ་གཞུང་རྣམས་ལས་གསུངས། དེའི་ཕྱིར་འདུལ་གཞུང་ལས་བཤད་པ་
ལྟར་བསླབ་པ་ཕུལ་བ་ཡིན་ན་སླར་ཅིས་ཀྱང་བླང་དུ་རུང་བ་ཡིན་ནོ། དེ་ཡང་བསླབ་པ་འབུལ་
བའི་ཡུལ་ནི། ཐ་སྙད་ལྔ་དང་ལྡན་པ། ལུས་ཐ་མལ་བར་གནས་པ། བདག་ལས་ཐ་དད་
པ་སྟེ་ཆོས་གསུམ་ཚང་དགོས། ཐ་སྙད་ལྔ་ནི། མི་ཡིན་པ། སྨྲ་ཤེས་པ། དོན་གོ་བ། ཤེས་
པ་རང་བཞིན་དུ་གནས་པ། མ་ནིང་དང་མཚན་གཉིས་པ་ཅན་མ་ཡིན་པ་སྟེ་ལྔ་ཡིན། བསླབ་
པ་འབུལ་བའི་ཡུལ་ནི་ངེས་པར་དགེ་སློང་ཡིན་མི་དགོས་པ་འདིས་ཤེས། དེས་ན་ལྷ་དང་



ཚེ་ཏན་ཞབས་དྲུང་གི་འདུལ་བའི་དྲིས་ལན། 236
ཀླུ་སོགས་མི་མ་ཡིན་པ་ལ་བསླབ་པ་ཕུལ་བས་ཀྱང་ཕུལ་གོ་མི་ཆོད་ན། ཤིང་དང་རི་ཆུ་ལ་
སོགས་པའི་བེམ་པོ་ལ་ལྟ་ཅི་སྨོས། གལ་ཏེ་རི་ལ་གནས་པའི་གཞི་བདག་སོགས་གསལ་བཏབ་
ནས། དེ་ལ་ཕུལ་བ་ཡིན་ཟེར་ན་ནི། དེ་འདྲའི་རྟོག་བཟོ་འདུལ་བ་ལུང་སྡེ་བཞི་གང་ནས་
ཀྱང་མ་གསུངས་པས་ཚུལ་དེས་སྡོམ་པ་ཕུལ་བའི་གོ་མི་ཆོད་དོ། ཐུབ་པའི་སྐུ་བརྙན་སོགས་
ཀྱི་དྲུང་དུ་འབུལ་བ་ནི་སྔོན་ཆད་སེར་འབྲས་སོགས་གྲྭ་སའི་དགེ་སློང་རྣམས་ནས་ལྷ་སའི་
ཇོ་བོའི་མདུན་བསླབ་པ་ཕུལ་བའི་སྔོན་བྱུང་གི་ལོ་རྒྱུས་ཀྱང་ཡོད་པས། རྟེན་ལ་ཡེ་ཤེས་པ་
དངོས་སུ་བཞུགས་པའི་མོས་པ་བརྟན་པོ་ཡོད་ན་ཕུལ་བའི་གོ་ཆོད་པར་མངོན་ནོ། དེ་ལྟ་ན་
ཡང་ཕྱིས་སུ་སླར་སྡོམ་པ་ལེན་པ་ནི། རྟེན་ལ་ཕུལ་བ་དང་མི་ལ་ཕུལ་བ་གང་ཡིན་ཡང་རུང་
གི་ཁྱད་པར་མེད་པར་ཤིན་ཏུ་རུང་བ་ཡིན་ནོ། འདི་དག་གི་སྐོར་ལ་ཁུངས་བཀོད་ན་མང་
བར་འགྱུར་བས་མ་བྲིས་སོ། ཞེས་པ་འདི་ནི་མཁས་ཤིང་གྲུབ་པའི་དབང་ཕྱུག་ཨ་རིག་དགེ་
བཤེས་ཆེན་མོས་རབ་བྱུང་བཅུ་གསུམ་པའི་བགྲང་བྱ་ཉེར་གསུམ་པ་ས་གླང་ལོར་རྭ་རྒྱའི་
དགོན་གསར་དུ་བཏན་པ་ནས་བརྩིས་པའི་ལོ་བརྒྱ་དང་གོ་གསུམ་འདས་པ། ཕུག་པའི་ལུགས་
ཀྱི་སྟོན་པའི་འདས་ལོ་ཉིས་སྟོང་བརྒྱད་བརྒྱ་ཞེ་གསུམ་པ། རབ་རྒྱལ་ལྕགས་སྟག་མགོ་ཟླའི་
ཡར་ཚེས་བཟང་པོར། ཤཱཀྱའི་རྗེས་འཇུག་པ་འཇིགས་མེད་རིགས་པའི་བློ་གྲོས་ཀྱི་ལྷག་
བསམ་དགེ་བས་བྲིས་ཏེ་བསྐུར་བ་འདིས་ཀྱང་བཀྲ་ཤིས་པའི་དགེ་མཚན་དབྱར་མཚོ་ལྟར་
འཕེལ་བར་གྱུར་ཅིག། །།
།།
པ



དངུལ་ཆུའི་གསུང་འདུལ་བའི་ཕྱོགས་བསྒྲིགས། 237
༄༅། །འདུལ་བའི་སྐོར་ཁ་ཤས་ཕྱོགས་གཅིག་ཏུ་བསྒྲིགས་པ་བཞུགས།
༧དངུལ་ཆུ་དྷརྨ་བ་དྲ།
༄༅། །བསྙེན་རྫོགས་བརྒྱུད་འདེབས་བཞུགས་སོ། །
༄༅། །ན་མསརྦ་ཛྙཱ་ཡ། །ཐུབ་པའི་དབང་པོ་ཤེས་རབ་ཅན་གྱི་མཆོག །སྒྲ་གཅན་
འཛིན་དང་བྲམ་ཟེ་སྒྲ་གཅན་འཛིན། །ཀླུ་སྒྲུབ་སྙིང་པོ་ཡོན་ཏན་བློ་གྲོས་དང༌། །རིན་ཆེན་
བཤེས་གཉེན་ཆོས་སྐྱོང་ཡོན་ཏན་བདག །ཆོས་འཕྲེང་ཞི་བའི་འབྱུང་གནས་སྦས་པ་དང་།
།ཁ་ཆེ་པཎ་ཆེན་བྱང་ཆུབ་དཔལ་བཟང་པོ། །བདེ་བ་དཔལ་དང་མཁན་ཆེན་གྲགས་པའི་
ཞབས། །རྣམ་དག་དགྲ་བཅོམ་བུ་སྟོན་ཡབ་སྲས་ཟུང་། །གྲགས་པ་རྒྱལ་མཚན་ཤེར་འབྱུང་
ཡེ་ཤེས་གྲགས། །བློ་གྲོས་དམ་ཆོས་རྒྱལ་མཚན་འཛིན་པའི་རྗེ། །དཀོན་མཆོག་རྒྱལ་མཚན་
བློ་བཟང་ཡེ་ཤེས་དང༌། །བློ་བཟང་བཟོད་པ་བློ་བཟང་ཆོས་འཕེལ་ཞབས། །དཔལ་ལྡན་
ཡེ་ཤེས་ཡེ་ཤེས་དཔལ་གྲུབ་མཚན། །མཁན་ཆེན་དྷརྨ་བྷ་དྲ་ལ་སོགས་པ། །བསྙེན་རྫོགས་
སྡོམ་པའི་བརྒྱུད་པ་ལ་ཕྱག་འཚལ། །བསླབ་གསུམ་བསྟན་པ་རྒྱས་པར་བྱིན་གྱིས་རློབས།།
ཞེས་པ་འདི་ནི་ཧར་གདོང་དཀའ་ཆེན་ཡེ་ཤེས་སྨོན་ལམ་ནས་དགོས་ཚུལ་ལྟར་བུ་སྟོན་རིན་
པོ་ཆེ་དང༌། པཎ་ཆེན་ཆོས་རྒྱན་གྱི་གསུང་ལ་ཁ་བསྐངས་ཏེ་དྷརྨ་བྷ་དྲ་བྲིས་པའོ། །
༄༅། །དགེ་ཚུལ་དང་དགེ་སློང་སྒྲུབ་པའི་ལས་ཀྱི་ཆོ་གའི་བསྡུས་དོན་ཁོག་
འབུབས་བཞུགས་སོ། །
༄༅། །ན་མཿསརྦ་ཛྙཱ་ཡ། ཚིགས་སྔ་མ་དགེ་ཚུལ་དུ་བསྒྲུབ་པའི་ཆོ་ག་ལ་ཀརྨ་ཤ་ཏཾ་ལས།
སྔོན་དང་དགེ་བསྙེན་བསླབ་པ་དང༌། །ཞུ་དང་མཁན་པོ་དང་པོ་དང་། རབ་བྱུང་དགེ་ཚུལ་
གྲིབ་ཚོད་དང༌། །བསླབ་པ་བརྗོད་པ་ཐ་མ་ཡིན། །ཞེས་གསུངས་པ་ལྟར་གསུམ། སྦྱོར་
བ། དངོས་གཞི། མཇུག་གོ །དང་པོ་ལ་གསུམ། རབ་ཏུ་དབྱུང་བར་རུང་མི་རུང་བརྟག་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 238
པའི་ཕྱིར་བར་ཆད་དྲི་བ། བསྟན་པ་ལ་རིམ་གྱིས་སློབ་ཏུ་གཞུག་པའི་ཕྱིར་དགེ་བསྙེན་དུ་
བསྒྲུབ་པ། དགེ་ཚུལ་གྱི་བརྟུལ་ཞུགས་བླང་བའི་ཕྱིར་རབ་བྱུང་དུ་བསྒྲུབ་པའོ། དང་པོ་
ནི། སྔོན་དང་། ཞེས་པས་བསྟན་པར་བྱས་ན་འགྲིག་པས་སྡོམ་པ་སྐྱེ་བ་དང་གནས་པ་དང་
ཁྱད་པར་དུ་འགྱུར་བ་དང་མཛེས་པའི་བར་ཆད་བཞི་ཡོད་མེད་དྲིས་ནས་མེད་ན་སྐབས་འབྱེད་
པའོ། །གཉིས་པ་ནི། དགེ་བསྙེན་བསླབ་པ་དང་། ཞེས་པས་བསྟན་ཏེ། །སྐྱབས་འགྲོ་
རྩོམ་བྱེད་དུ་བྱས་ནས་ཡོངས་རྫོགས་དགེ་བསྙེན་གྱི་སྡོམ་པ་ཕོག་སྟེ་སྐྱབས་འགྲོའི་བསླབ་བྱ་
བརྗོད་པའོ། གསུམ་པ་ལ་གཉིས། སྦྱོར་བའི་ཆོ་ག་དང་། དངོས་གཞིའི་ཆོ་གའོ། །དང་
པོ་ལ་གསུམ། སྐུར་པ་སྤང་ཞིང་ངོ་ཚ་ཁྲེལ་ཡོད་བསྐྱེད་པའི་ཕྱིར་དགེ་འདུན་ལ་རབ་བྱུང་
ཞུ་བ། རབ་བྱུང་གི་མེད་ན་མི་འབྱུང་བའི་རྒྱུ་བསྒྲུབ་པའི་ཕྱིར་མཁན་པོར་གསོལ་བ་གདབ་
པ། །བར་ཆད་བརྟག་ཅིང་ཆོས་འདུལ་བའི་ཆ་ལུགས་སུ་བསྒྱུར་བའི་ཕྱིར་དང་པོར་བྱ་བའོ། །
དང་པོ་ནི། ཞུ་དང་། ཞེས་པས་བསྟན་ཏེ། ཡོ་བྱད་སྟ་གོན་བྱས་ལ་བསྐོས་པའི་དགེ་སློང་
ཆོས་བཅུ་གཅིག་དང་ལྡན་རྗེས་བསྒྲུབ་བྱ་དེ་དགེ་སློང་སོ་སོར་ཕྱག་འཚལ་དུ་བཅུག་རྗེས་དགེ་
འདུན་ལ་ཞུས་ནས་གནང་བ་སྟེར་བའོ། །གཉིས་པ་ནི། མཁན་པོ། ཞེས་པས་བསྟན་ཏེ།
དགེ་སློང་ཆོས་བདུན་ལྡན་ལ་མཁན་པོར་གསོལ་བ་ལན་གསུམ་འདེབས་སུ་བཅུག་ནས་དེའི་
བསླབ་བྱ་བརྗོད་པའོ། གསུམ་པ་ནི། དང་པོ་དང༌། ཞེས་པས་བསྟན་ཏེ། བསྐོས་པའི་
དགེ་སློང་གིས་སྤྲོ་བ་དྲིས་ནས་གཙུག་ཕུད་བྲེལ།ས་ཏེ་མཁན་པོར་ཕུལ་ལ་ཁྲུས་བྱས་ཏེ་ཞབས་
ལ་གཏུགས་པའི་ཕྱག་བྱས་ནས་འདུག་པ་ལ་བླ་གོས་མཐང་གོས་ལྷུང་བཟེད་གདིང་བ་ཆུ་ཚགས་
རྣམས་གཏད་རྗེས་མགོར་མེ་ཏོག་བཞག་སྟེ་སྨོན་ལམ་བཏབ་ལ་བསྐོས་པས་གོས་ལེགས་པར་
བསྐོན་ཅིང་མཚན་བརྟགས་ནས་བརྗོད་པའོ། །གཉིས་པ་དངོས་གཞིའི་ཆོ་ག་ནི། རབ་བྱུང༌། །
ཞེས་པས་བསྟན་ཏེ། བརྗོད་གསུམ་བྱས་ལ་རབ་བྱུང་དུ་བསྒྲུབས་ཏེ་དེའི་བསླབ་བྱ་བརྗོད་
པའོ། གཉིས་པ་དངོས་གཞི་ནི། ལས་ཆོག་འཁྲུལ་སྤོང་རྣམ་རྒྱལ་གསེར་མདོག་ལས། ཁྱད་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 239 1 ་་་་་་ ་ །
ཆོས་བཅུ་གཅིག་དང་ལྡན་པའི། འདུལ་འཛིན་སློབ་དཔོན་མཁས་པ་ཡིས། །དགེ་ཚུལ་
དོན་གཉེར་བསྒྲུབ་བྱ་ལ། །སྡོམ་པ་སྐྱེ་དང་གནས་པ་དང་། །གནས་པ་ཁྱད་པར་འགྱུར་
བ་དང་། །རྟེན་ཉིད་མཛེས་པར་བྱེད་པ་ཡི། །འགལ་རྐྱེན་བར་ཆད་བཞི་བྲལ་དང༌། །ཡུལ་
རྒྱུད་རྟགས་དང་བསམ་པ་དང༌། །ཆོ་ག་མཐུན་པའི་རྐྱེན་ལྔ་པོ། །ཚིག་དོན་གསལ་བར་
བརྡ་སྤྲད་དེ། །དགེ་ཚུལ་ཉིད་དུ་ཉེ་བར་བསྒྲུབ། །དེ་ལྟར་བཤད་པའི་རྒྱུ་ཚོགས་ལས། །འགལ་
རྐྱེན་བར་ཆད་བཞི་བྲལ་དང་། །མཐུན་རྐྱེན་དང་པོ་གསུམ་པོ་ཡི། །བཤད་པ་བཏང་སྙོམས་
གྱུར་ཀྱང་བླའི། །ངེས་འབྱུང་སྡོམ་པ་སྐྱེ་བ་ལ། །མེད་དུ་མི་རུང་གཅེས་པའི་ཆོས། །རྒྱུ་
ཡི་ཀུན་སློང་ཐོབ་འདོད་དང་། །དུས་ཀྱི་ཀུན་སློང་ཐོབ་ཤེས་དང་། །འགལ་རྐྱེན་ངེས་པ་
ལྔ་བསལ་དང༌། །མཐུན་རྐྱེན་ཕུན་ཚོགས་གསུམ་ལྡན་དང་། །ངེས་འབྱུང་བསམ་པའི་
གསོལ་འདེབས་ཏེ། །ཁྱད་ཆོས་ལྔ་དང་ལྡན་པ་ཡི། །བསམ་པ་མཐུན་པའི་རྐྱེན་ཉིད་དང་།
སྡོམ་པ་འབོགས་བྱེད་ཆོ་གའི་ཚིག །འཁྲུལ་མེད་ཆོ་ག་མཐུན་པའི་རྐྱེན། །ཕུན་ཚོགས་
བསྟན་པ་འཕེལ་རྐྱེན་དང་། །བསྒྲུབ་བྱ་ཉིད་ལ་ཕན་སེམས་ཀྱི། །སྙིང་རྗེ་དྲག་པོས་ཀུན་
བསླངས་ཏེ། །བསྒྲུབ་བྱའི་བློ་ཡུལ་འཆང་བདེ་བ། །བཏང་སྙོམས་མ་ཤོར་གཅེས་སྤྲས་
སུ། །ནན་ཏན་མཛད་པ་གནད་ཀྱི་དོན། །ཚུལ་འདིས་ཐོག་མཐའ་རྣམས་ཀྱི་ཡང་། །སྡོམ་
པའི་སྐྱེ་ཚུལ་མཚོན་པར་བྱ། །དགེ་ཚུལ་ཉིད་དུ་སྒྲུབ་པ་ཡི། །དངོས་གཞིའི་ཆོ་གའི་ཁོག་
འབུབས་སོ། ཞེས་གསུངས་པ་ལྟར། །དགེ་ཚུལ་ཞེས་པས་བསྟན་ཏེ། །དགེ་སློང་ཆོས་
བཅུ་གཅིག་དང་ལྡན་པ་མཁན་པོས་སློབ་དཔོན་དུ་བསྐོས་པས། འགལ་རྐྱེན་བར་ཅད་བཞི་
དང་བྲལ་ཞིང་། ཡུལ་རྒྱུད་རྟགས་བསམ་ཆོ་ག་སྟེ་མཐུན་རྐྱེན་ཕུན་ཚོགས་ལྔ་ཚང་བར་བརྡ་
སྤྱད་ནས་དགེ་ཚུལ་གྱི་སྡོམ་པ་དངོས་འབོགས་པའོ། གསུམ་པ་མཇུག་ལ་གཉིས། ཐོབ་
དུས་གོ་བ་དང་། བསླབ་བྱ་བརྗོད་པའོ། དང་པོ་ནི། གྲིབ་ཚོད་དང༌། ཞེས་པས་བསྟན་
ཏེ། ཐོབ་དུས་སོགས་ལྔ་བརྗོད་པའོ། གཉིས་པ་ནི། བསླབ་པ་བརྗོད་པ་ཐ་མ་ཡིན། །ཞེས་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 240
པས་བསྟན་ཏེ། སློབ་དཔོན་གྱིས་བསླབ་བྱ་བཅུ་ཁས་ལེན་དུ་བཅུག་ནས་གདམས་ཏེ་སྤྲོ་བ་
བསྐྱེད་ནས་མཁན་པོར་ལེགས་སོ་བརྗོད་ཅིང་བསྔོ་སྨོན་བྱ་བའོ། ༈ །ཚིགས་ཕྱི་མ་བསྙེན་
པར་རྫོགས་པའི་ཆོ་ག་ལ་ལས་ཆོག་ཀརྨ་ཤ་ཏམ་ལས། དང་པོར་བྱ་དང་མཁན་པོ་དང་།
ཆོས་གོས་གཉིས་དང་ལྷུང་བཟེད་གཉིས། །གསོལ་བའི་ལས་དང་བློ་མཐུན་དང༌། །སྤྲོ་
བྱ་གསོལ་བ་གསང་སྟོན་དང༌། །ཞུ་དང་གསོལ་དང་གསོལ་བ་དང་། །དྲི་དང་ལས་དང་
གྲིབ་ཚོད་དང༌། །ཉིན་མཚན་དུས་ཚོད་གནས་རྣམས་དང་། །ལྟུང་དང་དགེ་སྦྱོང་མཆོག་
འདོད་དང་། །ཚུལ་ཁྲིམས་མཉམ་དང་ཚུལ་འབྲེལ་དང་། །དུལ་དང་དགོས་དང་མ་བརྗོད་
དང༌། །གུས་པ་དང་ནི་བསྒྲུབ་བྱ་བ། །མུ་སྟེགས་གནས་པ་བྱིན་པ་ཡི། །སྡེ་ཚན་ཡང་
དག་བསྡུ་བ་ཡིན། ཞེས་གསུངས་པ་ལྟར་གསུམ། སྦྱོར་བའི་ཆོ་ག །དངོས་གཞིའི་ཆོ་ག
མཇུག་གི་ཆོ་གའོ། དང་པོ་ལ་དྲུག །ཡོ་བྱད་ཚགས་སུ་གཞུག་ཅིང་དཀོན་མཆོག་གསུམ་
དང་སློབ་དཔོན་མངོན་དུ་འགྱུར་བར་བྱ་བའི་ཕྱིར་དང་པོར་ཕྱག་བྱ་བ། །མཁན་པོ་མངོན་
དུ་འགྱུར་བར་བྱ་བའི་ཕྱིར་མཁན་པོར་གསོལ་བ་གདབ་པ། །ཡོ་བྱད་མངོན་དུ་འགྱུར་བའི་
ཕྱིར་ཆོས་གོས་དང་ལྷུང་བཟེད་བྱིན་གྱིས་བརླབས་ནས་སྦྱིན་པ། ཡོངས་སུ་དག་པ་མངོན་
དུ་འགྱུར་མིན་བརྟག་པའི་ཕྱིར་གསང་སྟོན་བསྐོས་ནས་ལྐོག་ཏུ་བར་ཆད་དྲིས་ཏེ་དག་པ་གོ་
བར་བྱས་ནས་འོང་བར་ཞུ་བ། བསྙེན་པར་རྫོགས་པར་འདོད་པར་བསྟན་ཅིང་གསོལ་བ་
མངོན་དུ་འགྱུར་བར་བྱ་བའི་ཕྱིར་གསོལ་བ་གདབ་པ། ཡོངས་སུ་དག་པ་མངོན་དུ་འགྱུར་
བར་དགེ་འདུན་ཐུགས་ཆེས་པའི་གསོལ་བ་བྱས་ཏེ་ནང་དུ་བར་ཆད་དྲི་བའོ། །གཉིས་པ་
དངོས་གཞིའི་ཆོ་ག་གཉིས། གདམས་ངག་གི་བཤད་པས་བརྡ་སྤྲོད་པ་དང་། གསོལ་བ་
དང་བཞིའི་ལས་བྱེད་པའོ། གསུམ་པ་མཇུག་གི་ཆོ་ག་ལ་གཉིས། བསྙེན་བཀུར་གྱི་གནས་
དང་གནས་མ་ཡིན་པ་ཤེས་པའི་དོན་དུ་བསྙེན་པར་རྫོགས་པའི་དུས་གོ་བར་བྱ་བ་དང༌། ཐོབ་
པ་མི་ཉམས་ཤིང་འཕེལ་བའི་དོན་དུ་གདམས་ངག་བཅུ་གཅིག་བརྗོད་པའོ། དང་པོ་ལ་ལྔ་།



དངུལ་ཆུའི་གསུང་འདུལ་བའི་ཕྱོགས་བསྒྲིགས། 241
་་་
བསྙེན་བཀུར་གྱི་གནས། །གནས་མ་ཡིན་པ། བསྙེན་བཀུར་རང་གི་ངོ་བོ། གར་ལ་བརྟེན་
ནས་གོ་བར་བྱ་བ། ཕན་ཡོན་ནོ། གཉིས་པ་ཐོབ་པ་མི་ཉམས་ཤིང་འཕེལ་བའི་དོན་དུ་གདམས་
ངག་བརྗོད་པ་ལ་གཉིས། དགེ་སློང་གི་བསླབ་བྱ་མདོར་བསྡུས་ཏེ་བརྗོད་པ་དང་། དེ་ལ་
བསླབ་ཚུལ་གྱི་གདམས་ངག་བརྗོད་པའོ། དང་པོ་ལ་གཉིས། །བསླབ་བྱའི་གཙོ་བོ་རྣམས་
དངོས་སུ་བརྗོད་པ་དང་། དངོས་སུ་མ་བརྗོད་པ་བླངས་པ་རྣམས་ཤེས་པའི་ཐབས་བརྗོད་
པའོ། དང་པོ་ལ་བཞི། བསྟེན་བྱ་འཚོ་བ་རྣམ་དག་ལ་གདམས་པ། །བསྲུང་བྱ་ཚུལ་
ཁྲིམས་རྣམ་དག་ལ་གདམས་པའ། ཉམས་ལེན་སྤྱོད་པ་རྣམ་དག་ལ་གདམས་པ། རྟོགས་
པ་ལྟ་བ་རྣམ་དག་ལ་གདམས་པའོ། གསུམ་པ་ལ་ལྔ། དགེ་སྦྱོར་ལ་མེད་དུ་མི་རུང་བ་དགེ་
སྦྱོར་དུ་བྱེད་པའི་ཆོས་ལ་གདམས་པ། སྤང་བླང་ལ་ནན་ཏན་བྱེད་པའི་རྒྱུ་མཆོག་ཏུ་འདོད་
པའི་དོན་འགྲུབ་པར་གདམས་པ༤། གནས་བརྟན་རྣམས་དང་ཚུལ་ཁྲིམས་མཉམ་པར་གྱུར་
པ་ལ་ངེས་པར་སྦྱར་བ། །ཡོངས་འཛིན་ལ་གུས་པ་འཇིག་རྟེན་པའི་ཚུལ་དང་འབྲེལ་བའི་
གཟུགས་བརྙན་ལ་ངེས་པར་སྦྱོར་བ། གྲོགས་ལ་གུས་པ་དུལ་བར་གནས་པ་ལ་ངེས་པར་
སྦྱོར་བའོ༧། །གཉིས་པ་དེ་ལ་བསླབ་ཚུལ་གྱི་གདམས་ངག་བརྗོད་པ་ལ་གཉིས། །ཁྱད་དུ་
གསོད་པའི་གཉེན་པོ་གུས་པ་ལ་སྦྱར་བ་དང་༡༠། བསྒྲུབ་པར་བྱ་བ་ཐབས་བརྗོད་པ་བག་
ཡོད་ལ་སྦྱར་བའོ། ༈ མཁན་སློབ་ཟུང་འབྲེལ་གྱི་ཚེ། གཉིས་པ་དངོས་གཞིའི་ཆོ་ག་ནི།
ལས་དང༌། ཞེས་གསུངས་པ་ལྟར། ཁྱོད་བསྙེན་པར་རྫོགས་པར་བྱེད་པ་ལ། །རྒྱལ་མཆོག་
ལྔ་པས། སངས་རྒྱས་ཆོས་དང་དགེ་འདུན་དང༌། །མཁན་སློབ་བསྙེན་པར་རྫོགས་འདོད་
དང་། །རྫོགས་པའི་ཡོ་བྱད་ཡོངས་དག་དང་། གསོལ་བ་ལས་རྣམས་མངོན་གྱུར་ཏེ། མངོན་
གྱུར་བཅུ་ཡི་སྒོ་ནས་ནི། །བསྙེན་རྫོགས་ཉིད་དུ་ཉེར་བར་བསྒྲུབ། །དེ་ལྟར་བཤད་པའི་
རྒྱུ་ཚོགས་ལས། །མངོན་གྱུར་ལྷག་མ་བརྒྱད་པོ་ཡི། །བཤད་པ་བཏང་སྙོམས་གྱུར་ཀྱང་
བླ། །མཁན་སློབ་དགེ་འདུན་བཅས་པ་རྣམས། །ཐུགས་དགོངས་གསུམ་པོ་གསལ་གདབ་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 242
ཅིང༌། །ལས་ཀྱི་སློབ་དཔོན་མཁས་པ་ཡིས། །བསྙེན་རྫོགས་སྡོམ་པ་སྐྱེད་པ་ལ། །མང་
དུ་མི་རུང་གཅེས་པའི་ཆོས། །བསྙེན་པར་རྫོགས་འདོད་བསམ་པའི་རྟེན། །ཁྱོད་ཆོས་ལྔ་
དང་ལྡན་པ་དང་། །གསལ་བཞིའི་ཆོ་ག་གོ་བདེའི་ངག །འཁྲུལ་མེད་བློ་ལས་ཐོན་ནུས་
པའི། །མངོན་གྱུར་གཉིས་ལ་ནན་ཏན་གྱིས། བསྙེན་རྫོགས་བསྒྲུབ་པ་གནད་དུ་ཆེ། །བསྟན་
རྩའི་དགེ་སློང་སྒྲུབ་བྱེད་ཀྱི། །དངོས་གཞིའི་ཆོ་གའི་ཁོག་ཕུབས་སོ། །ཞེས་གསུངས་པ་
ལྟར་མངོན་གྱུར་བཅུའི་སྒོ་ནས་སྒྲུབ་དགོས་ཤིང་། དེ་ལ། སྟོན་པའི་སྐུ་གཟུགས་འདི་ལ་
སྟོན་པ་སངས་རྒྱས་དངོས་ཀྱི་འདུ་ཤེས་བཞེས་པས་སངས་རྒྱས་མངོན་དུ་གྱུར་བ་ཚང་།
འདིར་ཞུགས་པའི་དགེ་སློང་རྣམས་བསླབ་པ་ལ་ནན་ཏན་སྙིང་པོར་མཛད་པ་ཤ་སྟག་བཞུགས་
པས་སྒྲུབ་པའི་ཆོས་དང་། ལས་ཀྱི་ཆོ་ག་དངོས་སུ་ཡོད་པས་ལུང་གི་ཆོས་མངོན་། ཁ་
སྐོང་གི་ཆོས་བཅུ་གསུམ་དང་ལྡན་ཞིང་མ་མཐུན་པ་གཉིས་དང་བྲལ་བའི་དགེ་འདུན་ལྔ་ཚོགས་
ཀྱི་གྲངས་ཚང་བར་བཞུགས་པས་དགེ་འདུན་མངོནx། དགེ་སློང་ཁྱད་ཆོས་བདུན་ལྡན་
ལ་བསྒྲུབ་བྱས་མཁན་པོར་གསོལ་བ་བཏབ་ནས་ཁས་བླངས་པ་ཞིག་དགོས་པར་ངེད་ལ་ཁྱེད་
རང་གིས་མཁན་པོར་གསོལ་བ་བཏབ་ནས་ཞལ་གྱིས་བཞེས་པས་མཁན་པོ་མངོན་x། དགེ་
སློང་ཁྱད་ཆོས་བཅུ་གཅིག་དང་ལྡན་པ་མཁན་པོས་ལས་སློབ་ཏུ་བསྐོས་པ་དང་། དགེ་སློང་
ཁྱད་ཆོས་ལྔ་ལྡན་མཁན་པོས་གསང་སྟོན་དུ་བསྐོས། ལས་སློབ་ཀྱིས་སྤྲོ་བ་དྲིས། །དགེ་
འདུན་གྱིས་གསོལ་བའི་ལས་ཀྱི་བསྐོས་པ་ཞིག་དགོས་པར། ངེད་ཀྱིས་མཁན་སློབ་ཟུང་སྦྲེལ་
བྱས་པ་དང་། དགེ་སློང་ཆེ་གེ་མོ་ཞེས་བྱ་བ་འདི་ངེད་ཀྱིས་གསང་སྟོན་དུ་བསྐོས། ཁོང་
རང་གིས་སྤྲོ་བར་ཁས་བླངས། དགེ་འདུན་གྱིས་གསོལ་བའི་ལས་ཀྱིས་བསྐོས་པས་སློབ་
དཔོན་མངོན་x། དེ་ལྟར་མཁན་སློབ་དགེ་འདུན་དང་བཅས་པ་རྣམས་ལ། གང་ལ་བྱ་
བའི་གཞི་བསྒྲུབ་བྱ་བྱེད་པ་པོ་མཁན་སློབ་དགེ་འདུན། བྱེད་པ་ལས་ཀྱི་ཆོ་ག་གསུམ་རྣམ་
དག་ལ་རྣམ་དག་ཏུ་ཤེས་པའི་འདུ་ཤེས་མ་འཁྲུལ་བ་དང་། བསྒྲུབ་བྱ་འདི་ལ་བསྙེན་རྫོགས་
་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 243
ཀྱི་སྡོམ་པ་བསྐྱེད་པའི་ཕྱིར་གསོལ་བཞིའི་ལས་བསམ་པ་ཐག་པས་བྱའོ། སྙམ་པའི་ཕན་
སེམས་ཀྱི་ཀུན་སློང་རྣམ་དག་དང༌། དེ་ཐམས་ཅད་མྱང་འདས་ཀྱི་བསམ་པ་བརྟན་པོས་
ཟིན་པ་སྟེ་ཐུགས་དགོངས་གསུམ་དང་ལྡན་པ་ཞིག་དགོས་པའང་ཚང་བ་ཡིན། ཁྱོད་རང་
གི་ཆེད་དུ་གཉེར་ནས་བསྒྲུབས་པས་བསྙེན་པར་རྫོགས་འདོད་མངོན་x། གོས་ཀྱི་རྟགས་
སྣམ་སྦྱར་གྱི་རྒྱུར་རུང་བ་དང་། བླ་གོས་དང་མཐང་གོས་རུང་བ་ཚད་ལྡན་མཁན་པོས་བྱིན་
གྱིས་བརླབས་ཏེ་གནང་བ། གདིང་བ་ཆུ་ཚགས་རུང་བ་ཚད་ལྡན་མཁན་པོས་གནང་བ། སྣོད་
སྤྱད་ཀྱི་རྟགས་ལྷུང་བཟེད་རུང་བ་ཚད་ལྡན་དགེ་འདུན་ལ་བསྟན། དགེ་འདུན་གྱིས་གནང་།
མཁན་པོས་བྱིན་གྱིས་བརླབས་ཏེ། གནང་བ་ཞིག་དགོས་པ་བརྙན་པོ་ཚུན་ཆོད་ཀྱིས་ཡོད་
པས་ཡོ་བྱད་མངོན་ ། སྡོམ་པ་སྐྱེ་བ་དང་གནས་པ་དང་ཁྱད་པར་དུ་འགྱུར་བ་དང་། རྟེན་
མཛེས་པའི་བར་ཆད་བཞི་དང་མི་ལྡན་པ་ཞིག་དགོས་པ། གསང་སྟོན་པས་ལྐོག་ཏུ་དྲིས།
ངེད་ཀྱིད་དགེ་འདུན་གྱི་དབུས་སུ་དྲིས། ཁྱེད་རང་གི་ལན་བཏབ་པས་ཡོངས་སུ་དག་པ་མངོན་
x། བསྙེན་པར་རྫོགས་པའི་ཕྱིར་རང་གི་མིང་དང་། མཁན་པོའི་མིང་དང་། དགེ་འདུན་
གྱི་མིང་རྣམས་མ་ཆད་པར་དགེ་འདུན་ལ་གསོལ་བ་ལན་གསུམ་དུ་བཏབ་པས་གསོལ་བ་མངོན་
*། བསྒྲུབ་བྱའི་མིང་དང༌། མཁན་པོའི་མིང་དང༌། དགེ་འདུན་གྱི་མིང་དང་། གསོལ་
པ་དང་བརྗོད་པ་རྣམས་ཚིག་ཕྱེད་ཀྱང་མ་འཁྲུལ་བར་ལས་མཁན་གྱི་བློ་ལས་ཐོན་པ་ཞིག་
དགོས་ཏེ་ཁོ་བོས་ད་ལྟ་ཉིད་དུ་བསྒྲུབ་པས་ལས་མངོན་དུ་གྱུར་པའང་ཚར་རུང་དུ་ཡོད་པ་ཡིན།
དེ་ཡང་རྒྱལ་མཆོག་ལྔ་པས། དེ་ལྟར་བཤད་པའི་རྒྱུ་ཚོགས་ལས། x དངོས་གཞིའི་ཆོ་
གའི་ཁོག་ཕུབས་སོ། ཞེས་གསུངས་པ་ལྟར། མངོན་གྱུར་གཞན་ཐམས་ཅད་ཕུན་སུམ་
ཚོགས་པའི་ཚུལ་གྱིས་ཚང་ན། གདམས་ངག་གི་བཤད་པ་མེད་ཀྱང་བླ། དེའི་ནང་ནས་
ཤིན་ཏུ་གནད་ཆེ་བ་བསྙེན་པར་རྫོགས་འདོད་མངོན་དུ་གྱུར་བ་དང་། ལས་མངོན་དུ་གྱུར་
བ་གཉིས་བཤད་པས་གཏན་ལ་དབབ་དགོས་པས་དང་པོ་བསྙེན་པར་རྫོགས་པར་འདོད་པ་



244
དངུལ་ཆུའི་གསུང་འདུལ་བའི་ཕྱོགས་བསྒྲིགས། 244
མངོན་དུ་གྱུར་བ་བསམ་པའི་རྟེན་ཁྱད་ཆོས་ལྔ་དང་ལྡན་པ་ཞིག་དགོས་པས་དེ་ལ་རྒྱུའི་ཀུན་
སློང་ཐོབ་འདོད་ནི། བདག་གི་རྒྱུད་ལ་བསྙེན་རྫོགས་ཀྱི་སྡོམ་པ་རྣམ་པར་དག་པ་ཞིག་ཐོབ་
ན་ཅི་མ་རུང་སྙམ་དུ་བསམ་པ་སྡོམ་པ་མ་ཐོབ་ཀྱི་བར་དུ་རྒྱུན་མ་ལོག་པར་དགོས། དུས་
ཀྱི་ཀུན་སློང་ཐོབ་ཤེས་ནི། གསོལ་བཞིའི་ལས་ཀྱི་བརྗོད་པ་གསུམ་པའི་བྱེད་པ་བརྗོད་པའི་
ཐོག་མར་སྡོམ་པ་ཐོབ་པར་ཤེས་པ་ཞིག་དགོས། །འགལ་རྐྱེན་ངེས་པ་ལྔ་བྲལ་ན། ངེས་
པ་ལྔ་ནི་སེམས་ཅན་དང་། ཡུལ་དུས་གནས་སྐབས་ཡན་ལག་གོ །ཞེས་གསུངས་པ་ལྟར།
སེམས་ཅན་འདི་ལ་མི་སྤོང་ཞེས་སེམས་ཅན་ངེས་པ་དང་། །ཡུལ་ཕྱོགས་འདི་རུ་སྤོང་འདི་
རུ་མི་སྤོང་ཞེས་ཡུལ་ངེས་པ་དང༌། དུས་འདི་ཙམ་དུ་སྤོང་དེ་ནས་མི་སྤོང་ཞེས་དུས་ངེས་
པ་དང༌། རྒྱུན་པར་སྤོང་དམིགས་བསལ་བྱུང་བའི་ཚེ་མི་སྤོང་ཞེས་གནས་སྐབས་ངེས་པ་
དང༌། ཁྲིམས་ཉིས་བརྒྱ་ལྔ་བཅུ་རྩ་གསུམ་གྱི་ནང་ནས་འདི་རྣམས་སྤོང་འདི་རྣམས་མི་སྤོང་
ཞེས་ཡན་ལག་རེས་པ་སྟེ་དེ་ལྔ་དང་བྲལ་ནས་དགེ་སློང་གི་སྤང་བྱའི་ཡན་ལག་ཐམས་ཅད་
སེམས་ཅན་ཐམས་ཅད་ལ་ཡུལ་དུས་གནས་སྐབས་ཐམས་ཅད་དུ་སྤོང་སྙམ་པ་ཞིག་དགོས།
མཐུན་རྐྱེན་ཕུན་ཚོགས་གསུམ་ལྡན་ནི། གང་ལ་བྱ་བའི་གཞི་བསྒྲུབ་བྱ་རང་ཉིད་ཀྱིས་སྤང་
བྱ་རྣམས་སྤོང་ནུས་སོ་སྙམ་པ་དང་། བྱེད་པ་པོས་མཁན་སློབ་དགེ་འདུན་རྣམས་རྣམ་པར་
དག་པ་ཡིན་ངེས་སོ་སྙམ་པ་དང་། བྱེད་པ་ལས་ཀྱི་ཆོ་ག་ལ་ལྷག་ཆད་ནོར་གསུམ་གྱི་སྐྱོན་
མེད་པས་ངའི་རྒྱུད་ལ་བསྙེན་རྫོགས་ཀྱི་སྡོམ་པ་བསྐྱེད་པའི་ནུས་པ་ཡོད་དོ་སྙམ་པ་ཞིག་དགོས་
སོ། །དེ་ཐམས་ཅད་ངེས་འབྱུང་གི་བསམ་པས་ཟིན་པ་གལ་ཆེ་བས། དེས་ན་བསམ་པ་
འདི་བཞིན་དུ་གྱིས། །ཇི་སྐད་དུ་མདོ་དྲན་པ་ཉེར་གཞག་ལས། སེམས་ཅན་དམྱལ་བ་དམྱལ་
མོས་ཉམས་x བདེ་བ་ནམ་ཡང་ཡོད་མ་ཡིན། ཞེས་གསུངས་པ་ལྟར་དམྱལ་བ་པ་རྣམས་
ལ་ཚ་གྲང་གི་སྡུག་བསྔལ། ཡི་དྭགས་རྣམས་ལ་བཀྲེས་སྐོམ་གྱི་སྡུག་བསྔལ། དུད་འགྲོ་
རྣམས་ལ་གླེན་ལྐུགས་དང་གཅིག་ལ་གཅིག་ཟའི་སྡུག་བསྔལ། མི་རྣམས་ལ་སྐྱེ་རྒ་ན་འཆི་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 245
ལ་སོགས་པའི་སྡུག་བསྔལ། ལྷ་མ་ཡིན་རྣམས་ལ་འཐབ་རྩོད་ཀྱི་སྡུག་བསྔལ། ལྷ་རྣམས་
ལ་འཆི་འཕོ་དང་ལྟུང་བྱེད་ཀྱི་སྡུག་བསྔལ་སོགས་ཁམས་གསུམ་འཁོར་བ་གང་དུ་གནས་ཀྱང་
སྡུག་བསྔལ་གྱི་གནས། སུ་དང་འགྲོགས་ཀྱང་སྡུག་བསྔལ་གྱི་གྲོགས། ཅི་ལ་ལོངས་སྤྱོད་
ཀྱང་སྡུག་བསྔལ་གྱི་ལོངས་སྤྱོད་ལས་མི་འདུག་པས། འཁོར་བའི་སྡུག་བསྔལ་མཐའ་དག་
ལས་ཐར་བའི་སྐྱབས་དམ་པ། རྫོགས་པའི་སངས་རྒྱས་ཀྱི་གོ་འཕང་སེམས་ཅན་ཐམས་
ཅད་ཀྱི་དོན་དུ་ཐོབ་པར་བྱ་དགོས་ཏེ། སེམས་ཅན་ཐམས་ཅད་རང་གི་དྲིན་ཅན་གྱི་ཕ་མ་
ཤ་སྟག་ཡིན་པས། དེ་རྣམས་ཀྱི་བདེ་བ་སྒྲུབ་པ་དང་སྡུག་བསྔལ་སེལ་བའི་ཁུར་རང་ལ་བབ་
ལ་སེམས་ཅན་ཐམས་ཅད་ཀྱི་བདེ་སྡུག་སྒྲུབ་སེལ་ནུས་པ་སངས་རྒྱས་ཉག་གཅིག་ཡིན་པས་
དེ་ཐོབ་པར་བྱེད་དགོས། དེ་ཡང་བསོད་ནམས་རྒྱ་ཆེན་པོས་བརྒྱན་པའི་ཟག་མེད་ཀྱི་ཤེས་
རབ་ཀྱིས་སྒྲིབ་གཉིས་སྤངས་ནས་ཐོབ་པ་ཡིན་ལ། ཤེས་རབ་དེ་ཏིང་ངེ་འཛིན་དང་། ཏིང་
ངེ་འཛིན་དེ་ཚུལ་ཁྲིམས་རྣམ་པར་དག་པ་ལས་འབྱུང་བས་དེའི་ཕྱིར་དུ་བསྟན་པའི་གཞི་མ་
ཚུལ་ཁྲིམས་ཀྱི་བསླབ་པའི་གཙོ་བོ་སོ་སོར་ཐར་པའི་སྡོམ་པ་མཆོག་བསྙེན་རྫོགས་ཀྱི་སྡོམ་
པ་རྣམ་པར་དག་པ་བླངས་ལ་དུས་དེ་ནས་བཟུང་སྟེ་མ་ཤི་ཚུན་གྱི་ཡུལ་དུས་གནས་སྐབས་
ཐམས་ཅད་དུ་ཡན་ལག་མ་ཚང་བ་མེད་པར་ལེགས་པར་བསྲུང་སྙམ་པ་གྱིས་ལ་ཡིད་གཞན་
དུ་མ་ཡེངས་པར་སྡོད་ཅིག །ཅེས་བརྡ་སྤྲད་དོ། ༈ ལོ་བཅུ་ལོན་དང་འཛིན་དང་མཁས།
རིག་དང་གསལ་དང་འཛིན་འཇུག་དང་། །བསླབ་དང་བསླབ་འཇུག་རྣམ་པ་གཉིས། །ཕུན་
སུམ་ཚོགས་གཉིས་རྣམ་པ་གསུམ། །སློབ་དང་མི་སློབ་འབྱུང་ཤེས་དང་། །གནས་འཆའ་
འཆར་འཇུག་ལྟུང་བ་ཤེས། །ལྷོ་ཡི་རི་ལ་རྒྱུ་བ་ཡི། །སྡེ་ཚན་ཡང་དག་བསྡུས་མ་ཡིན།
ཞེས་འདུལ་བ་ལུང་ལས་གསུངས་སོ། ཁ་སྐོང་གི་ཆོས་བཅུ་གསུམ་ནི། འགྲེང༡་ཡུལ༣་
བདུན་༣་སོགས་ཕུལ་བ་མིན༤། །མ་རྫོགས་ཉམས༦་དང་མཚམས་མེད་མིན༧། །སྡིག་
པར་ཐ་དད༩་འཁྲུལ་བཅས་མིན༡༠། །མཚམས་མཚམ་དཀོན་མཆོག་གཞན་མིན་པའོ།



དེ
དངུལ་ཆུའི་གསུང་འདུལ་བའི་ཕྱོགས་བསྒྲིགས། 246
མི་མཐུན་པ་གཉིས་ནི་མ་འདུས་པའི་མི་མཐུན་པ་དང་། །འདུས་པ་ཕྱིར་ལོག་གི་མི་མཐུན་
པའོ། ཞེས་པའི་འདི་རྣམས་ཀྱང་རྗེ་བཙུན་དྷརྨ་བྷ་དྲའི་གསུང་ངོ༌། །
༄༅། །བུད་མེད་རབ་ཏུ་བྱུང་ནས་དགེ་ཚུལ་མར་སྒྲུབ་པའི་ཆོ་གའི་ ་
་ དམིགས་བསལ་བཞུགས། །
༄༅། །ན་མསརྦ་ཛྙཱ་ཡ། །སྟོན་པ་ཐུགས་རྗེ་ཅན་ལ། །སྒོ་གསུམ་གུས་པས་བཏུད་
ནས། །བུད་མེད་དགེ་ཚུལ་མ་རུ། །སྒྲུབ་པའི་ཁྱད་པར་བཤད་བྱ། །དེ་ཡང་བུད་མེད་
རབ་ཏུ་བྱུང་ནས་དགེ་ཚུལ་མར་སྒྲུབ་པའི་ཆོ་ག་ཕལ་ཆེར་སྐྱེས་པ་དང་འདྲ་ཡང་དམིགས་
བསལ་མི་འདྲ་བའི་ཁྱད་པར་འདི་ལྟར་ཡོད་དོ། །དགེ་བསྙེན་ཞེས་པའི་ཚབ་ཏུ་དགེ་བསྙེན་
མ་ཞེས་དང༌། ཚེ་དང་ལྡན་པ་ཞེས་པའི་ཚབ་ཏུ་ཚེ་དང་ལྡན་མ། ཞེས་དང༌། དགེ་ཚུལ་
ཞེས་པའི་ཚབ་ཏུ་དགེ་ཚུལ་མ་ཞེས་བསྒྱུར་དགོས་ཤིང༌། བར་ཆད་འདྲི་བའི་ཚེ། ཁྱོད་
མུ་སྟེགས་ཅན་མ་མ་ཡིན་ནམ། ལོ་བཅོ་ལྔ་མ་ལོན་པ་མ་ཡིན་ནམ། ལོ་བཅོ་ལྔ་ལོན་པ་
བྱ་རོག་སྐྲོད་མ་ནུས་པ་མ་ཡིན་ནམ། བྱ་རོག་སྐྲོད་ནུས་པ་ལོ་བདུན་མ་ལོན་པ་མ་ཡིན་ནམ།
བྲན་མོ་ལ་སོགས་པ་མ་ཡིན་ནམ། བུ་ལོན་ཆགས་པ་མ་ཡིན་ནམ། ཕ་མས་མ་གནང་བ་
མ་ཡིན་ནམ། ཕ་མས་མ་གནང་བ་ཡུལ་ཐག་མི་རིང་བ་མ་ཡིན་ནམ། །ཁྱིམ་ཐབ་ཀྱིས་
མ་གནང་བ་མ་ཡིན་ནམ། ཁྱིམ་ཐབ་ཀྱིས་མ་གནང་བ་ཡུལ་ཐག་མི་རིང་བ་མ་ཡིན་ནམ།
ནད་པ་མ་ཡིན་ནམ། དགེ་སློང་སུམ་ཕྱུང་བ་མ་ཡིན་ནམ། རྐུ་ཐབས་སུ་གནས་པ་མ་ཡིན་
ནམ། ཐ་མ་མ་ཡིན་ནམ། མ་ནིང་མ་ཡིན་ནམ། སྤྲུལ་པ་མ་ཡིན་ནམ། དུད་འགྲོ་མ་
ཡིན་ནམ། མུ་སྟེགས་ཅན་ཞུགས་པ་མ་ཡིན་ནམ། ཕ་བསད་པ་མ་ཡིན་ནམ། མ་བསད་
པ་མ་ཡིན་ནམ། དགྲ་བཅོམ་པ་བསད་པ་མ་ཡིན་ནམ། དགེ་འདུན་གྱི་དབྱེན་བྱས་པ་མ་
ཡིན་ནམ། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུངས་པ་མ་ཡིན་ནམ། འཐབ་
གྲོལ་ཅན་མ་མ་ཡིན་ནམ། །མྱ་ངན་གྱིས་གཟིར་བ་མ་ཡིན་ནམ། །སྦྲུམ་མ་མ་ཡིན་ནམ།



དངུལ་ཆུའི་གསུང་འདུལ་བའི་ཕྱོགས་བསྒྲིགས། 247
མཚན་གཉིས་པ་མ་ཡིན་ནམ། སླེ་འདམས་པ་མ་ཡིན་ནམ། རྟག་ཏུ་ཟླ་མཚན་འཛག་པ་
མ་ཡིན་ནམ། ཟླ་མཚན་མི་འཛག་པ་མ་ཡིན་ནམ། མཚན་མ་ཙམ་ཡོད་པ་མ་ཡིན་ནམ།
མཚན་དུག་མ་མ་ཡིན་ནམ། སྔོན་རབ་ཏུ་བྱུང་བ་མ་ཡིན་ནམ། ལག་རྡུམ་ལ་སོགས་པ་
མ་ཡིན་ནམ། སྐྲ་སེར་ལ་སོགས་པ་མ་ཡིན་ནམ། སེན་མོ་གཅིག་པ་ལ་སོགས་པ་མ་ཡིན་
ནམ། རྒྱལ་པོས་མ་གནང་བ་མ་ཡིན་ནམ། རྒྱལ་པོས་མ་གནང་བ་ཡུལ་ཐག་མི་རིང་བ་
མ་ཡིན་ནམ། ཆོམ་རྐུན་མར་གྲགས་པ་མ་ཡིན་ནམ། ཕུང་ཁྲོལ་མ་མ་ཡིན་ནམ། །ལྷ་
མ་མཁན་མ་མ་ཡིན་ནམ། གདོལ་པ་མོ་མ་ཡིན་ནམ། གཡུང་མོ་མ་ཡིན་ནམ། མི་མ་ །
ཡིན་པའི་འགྲོ་བ་པ་མ་ཡིན་ནམ། བྱང་གི་སྒྲ་མི་སྙན་པ་མ་ཡིན་ནམ། མཚན་ལན་གསུམ་
དུ་འགྱུར་བ་མ་ཡིན་ནམ། བུད་མེད་འདྲ་བའི་སྐྱེས་པ་མ་ཡིན་ནམ། སྔག་སྡིག་ལྟ་བུའི་
མཚན་ཉིད་ཅན་མ་མ་ཡིན་ནམ། གླིང་གཞན་ནས་སྐྱེས་པ་ཚུལ་བྱང་མི་འདྲ་བ་མ་ཡིན་ནམ།
ཞེས་བུད་མེད་ཀྱི་མཐུན་མོང་མ་ཡིན་པའི་བར་ཆད་མང་དུ་གསུངས་པ་རྣམས་དྲི་བར་བྱ།
༈ རབ་བྱུང་ཞུ་བའི་ཚེ། བུད་མེད་ལ་ཁ་སྤུ་མེད་པའི་ཕྱིར། སྐྲ་དང་ཁ་སྤུ་མ་བྲེགས་པ་
ལས། ཞེས་པ་སྒྲ་མ་བྲེགས་པ་ལས། ཞེས་དང་། སྐྲ་དང་ཁ་སྤུ་བྲེགས་ཤིང་ཞེས་པ། སྐྲ་
བྲེགས་ཤིང་ཞེས་པར་བསྒྱུར་དགོས། ༈ དུས་གོའི་ཚེ། བསྙེན་བཀུར་གྱི་གནས་དགེ་
སློང་མ་དང་། དགེ་སློབ་མ་དང་། དགེ་ཚུལ་མ་རྒན་གཞོན་ཐམས་ཅད་དང་། རང་ལས་
བསླབ་པ་རྒན་པའི་དགེ་ཚུལ་མ་རྣམས་གྲལ་གོང་དུ་ཞོག །ཅེས་སོགས་དང་། རང་ལས་
བསླབ་པ་གཞོན་པའི་དགེ་ཚུལ་མ་དང༌། དགེ་བསྙེན་ཕ་མ་སོགས་ཀྱི་ཕྱག་དང་བསྙེན་བཀུར་
དང་དུ་ལོངས། ཞེས་སོགས་བརྗོད་དགོས་སོ། །སྨྲས་པ། བུད་མེད་རབ་བྱུང་དགེ་ཚུལ་
མར་བསྒྲུབ་པའི། ཆོ་གའི་ཁྱད་པར་བཤད་པ་ཉུང་མཐོང་ནམ། ལུང་དང་ཀརྨ་ཤ་ཏཾ་རྩ་
འགྲེལ་ལས། །ཇི་ལྟར་བཤད་བཞིན་དྷརྨ་བྷ་དྲས་སྦྱར། །ཤུ་བྷ་མསྟུ།། ས ་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 248
༄༅། །དུས་གོ་བསྡུས་པ་བཞུགས་སོ། །
༄༅། །ཁྱེད་གཉིས་དགེ་སློང་དུ་སྒྲུབ་པའི་མཇུག་ཆོག་དུས་གོ་བརྗོད་པ་ལ། དུས་ཀྱི་
ཕྱི་མོ་ལོ་སྐོར་བཅུ་གཉིས་ཡོད་པ་ལས་ལོ་འདི་ལྕགས་མོ་གླང་ལོ་ཡིན། ད་ལྟ་དུས་ཚིགས་
ལྔ་ལས་དཔྱིད་ཀྱི་དུས་ཡིན། དེ་ལ་ཟླ་བ་བཞི་ལས་ཆུ་སྟོད་ཟླ་བ་ཡིན། དེ་ལ་ངོ་གཉིས་ལས་
ཡར་ངོ་ཡིན། དེ་ལ་ཚེས་གྲངས་བཅོ་ལྔ་ལས་ཚེས་བཞི་ཡིན། དེ་ལ་ཉིན་མཚན་གཉིས་
ལས་ཉིན་མོ་ཡིན། དེའི་ཕྱི་དྲོ་གྲིབ་ཚོད་སྐྱེས་བུ་དང་རྐང་པ་འདིའི་དུས་སུ་ཁྱེད་གཉིས་ཀྱིས་
དགེ་སློང་གི་སྡོམ་པ་ཐོབ་པ་ཡིན་པས། རང་ལས་བསླབ་པ་རྒན་པའི་དགེ་སློང་རྣམས་གྲལ་
གོང་དུ་ཞོག །ཕྱག་སོགས་གུས་པའི་ལས་ཀྱི། བསླབ་པ་གཞོན་པའི་དགེ་སློང་དང་དགེ་
ཚུལ་སོགས་ཀྱི་ཕྱག་དང་བསྙེན་བཀུར་དང་དུ་ལོངས། དུས་མཉམ་ན་ཕྱག་ནི་བྱ་ཞིང་མགྱོགས་
གྲལ་བྱེད། དེ་ལྟར་བྱས་པས་སངས་རྒྱས་ཐོབ་པའི་ཕན་ཡོན་ཡོད་པ་ཕྱག་ལེན་ལ་ཐེབས་
པར་མཛོད་ཅིག
།
༄༅། །ཡོངས་རྫོགས་དགེ་བསྙེན་གྱི་བསླབ་བྱ་དགེ། །
༄༅། །ཐམས་ཅད་མཁྱེན་པ་ལ་ཕྱག་འཚལ་ལོ། འདིར་ཡོངས་རྫོགས་དགེ་བསྙེན་གྱི་
བསླབ་བྱ་མདོར་བསྡུས་བཤད་པ་ལ་བཞི། རྩ་བའི་ཉེས་པ་བཤད་པ། བཤགས་བྱའི་ཉེས་
པ་བཤད་པ། བསྡམ་བྱའི་ཉེས་པ་བཤད་པ། སྐྱབས་འགྲོའི་བསླབ་བྱ་བཤད་པའོ། དང་
པོ་རྩ་བའི་ཉེས་པ་བཤད་པ་ནི། ཐབས་གང་ཡང་རུང་བའི་སྒོ་ནས་མི་གསོད་པ་དང་། རང་
དང་ནོར་མི་གཅིག་པའི་མིའི་ནོར་ཊཾ་གཅིག་ཡན་ཆད་ཐབས་གང་རུང་གི་སྒོ་ནས་མ་བྱིན་
པར་ལེན་པ་དང་། མི་སྤྱི་ལ་མེད་པའི་ཡོན་ཏན་ཁྱད་པར་ཅན་ཞིག་རང་ལ་མེད་བཞིན་དུ་
ཡོད་པར་སྨྲ་བ་མིས་གོ་བ་དང་། རང་དབང་བའི་བུད་མེད་ལས་གཞན་པའི་བགྲོད་བྱ་མིན་
པ་དང་། མཆོད་རྟེན་དང་བླ་མའི་མདུན་སོགས་གནས་མིན་པ་དང་། སྦྲུམ་མ་དང་བསྙེན་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 249
གནས་ལ་གནས་པ་སོགས་དུས་མིན་པ་དང༌། ཁ་དང་བཤང་ལམ་སོགས་ལམ་མིན་པ་སྟེ་
བཞི་པོ་གང་རུང་ལ་ལོག་པར་གཡེམ་པ་རྣམས་བྱས་ན་སྡོམ་པ་གཏོང་བས་བསྐྱར་ནས་ལེན་
དགོས་སོ། གཉིས་པ་བཤགས་བྱའི་ཉེས་པ་བཤད་པ་ནི། མི་ལས་གཞན་པའི་སེམས་ཅན་
གསོད་པ་དང་། རིན་ཐང་མི་ཚང་བའི་ནོར་རྐུ་བ་དང༌། མི་ཆོས་བླ་མའི་རྫུན་ལས་གཞན་
པའི་རྫུན་སྨྲ་བ་དང་། བགྲོད་བྱ་མིན་པ་ལ་ཆགས་སེམས་ཀྱིས་ལྟ་བ་དང་རེག་པ་སོགས་
བྱེད་པ་དང་། ཆང་གི་རིགས་སུ་གཏོགས་པ་འཐུང་བ་རྣམས་བྱས་ན་སྡོམ་ལྡན་གཅིག་གི་
དྲུང་དུ་བཤགས་པར་བྱའོ། གསུམ་པ་བསྡམ་པའི་ཉེས་པ་བཤད་པ་ནི། ཕྲ་མ་དང་། ཚིག་
རྩུབ་དང་། ངག་བཀྱལ་དང་། བརྣབ་སེམས་དང་། གནོད་སེམས་དང་། ལོག་ལྟ་རྣམས་
བྱས་ན་སྔར་བྱས་ལ་འགྱོད་སེམས་དང་ཕྱིན་ཆད་སྡོམ་སེམས་སྙིང་ཐག་པ་ནས་བྱའོ། བཞི་
པ་སྐྱབས་འགྲོའི་བསླབ་བྱ་བཤད་པ་ནི། སངས་རྒྱས་ལ་སྐྱབས་སུ་སོང་བས་འཇིག་རྟེན་པའི་
ལྷ་ལ་སྐྱབས་མི་འཆོལ། ཆོས་ལ་སྐྱབས་སུ་སོང་བས་སེམས་ཅན་ལ་གནོད་འཚེ་སྤོང་། དགེ་
འདུན་ལ་སྐྱབས་སུ་སོང་བས་ཆོས་དང་མི་མཐུན་པའི་གྲོགས་ངན་དང་མི་འགྲོགས་པ་སོགས་
སོ། །གཞན་ཡང་སྐྱབས་འགྲོའི་བསླབ་བྱ་མང་དུ་ཡོད་ཅིང་། དགེ་བསྙེན་གྱི་མི་བྱ་བའི་
ལས་དྲུག་སྤང་བ་དང་། ལྟུང་བཤགས་དང་སྒོ་དྲུག་པའི་གཟུངས་འདོན་པ་སོགས་ཀྱང་གྲུབ་
ན་ཤིན་ཏུ་ལེགས་སོ། །ཞེས་པ་འདི་ཡང་རང་སོགས་ནོར་གྱིས་ཕྱག་དེ་དཔོན་ཚང་ཕུན་ཚོགས་
ལགས་ནས་དགོས་ཚུལ་ལྟར་དགེ་སློང་དྷརྨ་བྷ་དྲས་བྲིས།། །། །
༄༅། །ཡོངས་འཛིན་པཎྜི་ཏའི་དགེ་སློང་གི་བསླབ་བྱའི་བསྡུས་དོན་བཞུགས་སོ།
༄༅། །ན་མ་སརྦ་ཛྙཱ་ཡ། འདིར་དགེ་སློང་གི་བསླ་བྱའི་སྡོམ་ཚིག་འཆད་པ་ལ་གསུམ།
ཀླད་ཀྱི་དོན། གཞུང་གི་དོན། མཇུག་གི་དོན་ནོ། དང་པོ་ལ་གཉིས། མཆོད་པར་བརྗོད་
པ་དང༌། རྩོམ་པར་དམ་འཆའ་བའོ། དང་པོ་ལ་གཉིས། རྒྱུད་སྐད་ཀྱི་མདོར་བསྟན་པ་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 250
དང་། བདོ་སྐད་ཀྱིས་རྒྱས་པར་བཤད་པའོ། །གཉིས་པ་གཞུང་གི་དོན་ལ་གཉིས། བསྲུང་
ཐབས་ཡན་ལག་ལྔ་རྒྱས་པར་བཤད་པ་དང་། དོན་བསྡུས་ཏེ་བསླབ་ཁྲིམས་ལ་གཅེས་སྤྲས་
བྱ་བར་གདམས་པའོ། དང་པོ་ལ་ལྔ་། གྲོགས་དགེ་བའི་བཤེས་གཉེན་ལ་བསྟེན་ནས་བསྲུང་
བ། རང་གི་བསམ་སྦྱོར་ཕུན་ཚོགས་ཀྱི་སྒོ་ནས་བསྲུང་བ། མི་མཐུན་ཕྱོགས་ངོ་ཤེས་པའི་
སྒོ་ནས་བསྲུང་བ། བསླབ་པ་ཡོངས་སུ་སྦྱོང་བའི་སྒོ་ནས་བསྲུང་བ། བདེ་བར་གནས་པའི་
རྐྱེན་བསྟེན་པའི་སྒོ་ནས་བསྲུང་བའོ། གསུམ་པ་ལ་བཞི། ཕན་ཡོན་དང་ཉེས་དམིགས་མདོར་
བསྡུས་བཤད་པ། ཉིས་བརྒྱ་ལྔ་བཅུ་རྩ་གསུམ་གྱི་ངོས་འཛིན་བཤད་པ། ཉམས་ན་ཕྱིར་
བཅོས་ཚུལ་བཤད་པ། ཕན་ཡོན་དང་ཉེས་དམིགས་རྒྱས་པར་བཤད་པའོ། གཉིས་པ་ལ་
གསུམ། མདོར་བསྟན་པ། རྒྱས་པར་བཤད་པ། དོན་བསྡུ་བའོ། །གཉིས་པ་ལ་ལྔ་།
ཕམ་པའི་སྡེ་བཤད་པ། ལྷག་མའི་སྡེ་བཤད་པ། ལྟུང་བྱེད་ཀྱི་སྡེ་བཤད་པ། སོར་བཤགས་
ཀྱི་སྡེ་བཤད་པ། ཉེས་བྱས་ཀྱི་སྡེ་བཤད་པའོ། །གསུམ་པ་ལ་གཉིས། མདོར་བསྟན་པ་
དང་། རྒྱས་པར་བཤད་པའོ། གཉིས་པ་ལ་གཉིས། སྤང་ལྟུང་བཤད་པ་དང༌། འབའ་
ཞིག་པ་བཤད་པའོ། དང་པོ་སྤང་ལྟུང་བཤད་པ་ལ་འཆད་པ་སྲིན་བལ་ལྷུང་བཟེད་དོ། །ཞེས་
པ་ལྟར་བཅུ་ཚན་གསུམ་མོ། །གཉིས་པ་འབའ་པ་བཤད་པ་ལ། བརྫུན་དང་ས་བོན་མི་བསྐོས་
དང་། ཡང་ཡང་སྲོག་ཆགས་འདི་དང་ནི། །དུད་འགྲོ་རྐུ་དང་ཟས་གཅས་ཏེ། །ལྟུང་བྱེད་
འབའ་ཞིག་བཅུ་ཚན་དགུའོ། །ཞེས་པ་ལྟར་རོ། །ལྔ་པ་ཉེས་བྱས་ཀྱི་སྡེ་བཤད་པ་ལ། གོས་
བགོ་ཁྱམ་འགྲོ་ཁྱིམ་འདུག་དང༌། ཟས་བླང་ཟས་ཟ་ལྷུང་བཟེད་སྤྱད། །ཆོས་བཤད་སྒྲུབ་
པ་རྒྱུ་བ་སྟེ། །ཉེས་བྱས་ལ་ཡང་སྡེ་ཚན་དགུའོ། ཞེས་པ་ལྟར་རོ། གསུམ་པ་ཉམས་ན་
ཕྱིར་བཅོས་ཚུལ་བཤད་པ་ལ་གསུམ། མདོར་བསྟན་པ། རྒྱས་པར་བཤད་པ། དོན་བསྡུ་
བའོ། །གཉིས་པ་ལ་དྲུག །ཕམ་པས་སྡོམ་པ་གཏོང་ཚུལ། སྦོམ་པོ་བཤགས་ཚུལ། ལྷག་
མ་བཤགས་ཚུལ། སྤང་ལྟུང་བཤགས་ཚུལ། སོར་བཤགས་བཤགས་ཚུལ། འབའ་ཞིག་



དངུལ་ཆུའི་གསུང་འདུལ་བའི་ཕྱོགས་བསྒྲིགས། 251
པ་སོགས་བཤགས་ཚུལ་ལོ། བཞི་པ་ཕན་ཡོན་དང་ཉེས་དམིགས་རྒྱས་པར་བཤད་པ་ལ་
གཉིས། མ་བསྲུངས་པའི་ཉེས་དམིགས་བཤད་པ་དང༌། བསྲུངས་པའི་ཕན་ཡོན་བཤད་
པའོ། །གཉིས་པ་དོན་བསྡུས་ཏེ་བསླབ་ཁྲིམས་ལ་གཅེས་སྤྲས་བྱ་བར་གདམས་པ་གསུམ།
ཁུངས་ཀྱིས་ངེས་པ་འདྲེན་པ། རྗོད་བྱེད་ཀྱི་ཚིག་མཁས་པར་གདམས་པ། བརྗོད་བྱའི་
དོན་ལ་བཙུན་པར་གདམས་པའོ། །གསུམ་པ་མཇུག་གི་དོན་ལ་གཉིས། བརྩམས་པའི་
དགེ་བ་བསྔོ་བ་དང་། མཛད་བྱང་ཞལ་འཕངས་དང་བཅས་པའོ། ཞེས་དགེ་སློང་གི་བསླབ་
བྱའི་སྡོམ་ཚིག་ཡོངས་འཛིན་པཎྜི་ཏ་ཆེན་པོས་མཛད་པའི་བསྡུས་དོན་འདི་ཡང་ལྕགས་བྱི་
ཟླ་ཚེས་ ༡༠ ལ་དྷརྨ་བྷ་དྲས་སྦྱར་བའོ།། །།
༄༅། །འདུལ་བའི་ལྟུང་མེད་ངོས་འཛིན་བཞུགས་སོ།
༄༅། །ན་མ་སརྦ་ཛྙཱ་ཡ། འདུལ་བའི་སྐབས་ཀྱི་ལྟུང་མེད་ལ་བཞི། དངོས་གཞིའི་ལྟུང་
བ་མེད་པ། ལྟུང་བ་རྣམ་གཞག་གི་ལྟུང་བ་མེད་པ། སྐབས་དེར་གཏོགས་ཀྱི་ལྟུང་བ་མེད་
པ། ལྟུང་བ་གཏན་ནས་མེད་པ་དང༌། བཞི་པ་ལ་གཉིས། བཅས་རང་གཉིས་ཀའི་ལྟུང་
བ་མེད་པ་དང༌། བཅས་རྐྱང་གི་ལྟུང་བ་མེད་པའོ། །དང་པོ་ལ་བཞི། ལས་དང་པོ་བ།
ཤེས་པ་རང་བཞིན་དུ་མི་གནས་པ། རྒྱུ་ཀུན་སློང་མེད་པ། ཁྱིམ་པས་ས་རྐོ་བའོ། །གཉིས་
པ་བཅས་རྐྱང་གི་ལྟུང་བ་མེད་པ་ལ་གསུམ། དགག་བྱ་ཉེས་དམིགས་མེད་པ། རྣམ་དག་
ཡངས་དང་འབྲེལ་བ། བར་ཆད་ཀྱི་རྐྱེན་དང་ལྡན་པའོ། །གསུམ་པ་ལ་གཉིས། །རང་
གི་བར་ཆད་དང་ལྡན་པ་དང་། གཞན་གྱི་བར་ཆད་དང་ལྡན་པའོ། །དང་པོ་ལ་གཉིས།
གཙོ་བོའི་བར་ཆད་དང༌། གཙོ་བོ་མིན་པའི་བར་ཆད་དོ། །དང་པོ་ལ་གསུམ། སྲོག་གི་
བར་ཆད། ཚུལ་ཁྲིམས་ཀྱི་བར་ཆད། དགེ་སྦྱོང་ཚུལ་གྱི་བར་ཆད་དོ། གཉིས་པ་གཙོ་བོ་
མིན་པའི་བར་ཆད་ལ་གསུམ། ལུས་ཀྱི་བར་ཆད། དགེ་བའི་བར་ཆད། ལོངས་སྤྱོད་ཀྱི་



དད་པ་ཅན་ལ་ཕན་པའི་བསླབ་བྱ་བཞུགས། 252
བར་ཆད་དོ། །གཉིས་པ་གཞན་གྱི་བར་ཆད་དང་ལྡན་པ་ལ་གཉིས། གཙོ་བོ་བར་ཆད་
གསུམ་དང༌། གཙོ་བོ་མིན་པའི་བར་ཆད་གསུམ་མོ། སྨྲས་པ། རང་བཞིན་གཙོ་བོའི་
བར་ཆད་བསྲུང་བའི་ཕྱིར། །ཆང་ལས་གཞན་པའི་བཅས་རྐྱང་མཐའ་དག་གནང་། །གཙོ་
མིན་གཉིས་དང་བཅས་རྐྱང་ནང་འདོམས་ན། །བསྲུངས་པའི་དགོས་པ་གང་ཆེ་གཙོ་བོར་
བྱ། །རང་གཞན་གཙོ་བོའི་བར་ཆད་ནང་འདོམས་ནི། །རང་དོན་གཙོར་འཛིན་དང་པོའི་
ལས་བར་བསྔགས། །ཚུལ་འདི་བན་རྒན་དྷརྨའི་མིང་ཅན་གྱིས། །ཤིང་འབྲུག་ས་གའི་ཟླ་
ཚེས་བཟང་པོར་བྲིས། །ཛ་ག་ཏཾ། ཤུབྷཾ།། །།
༄༅། །སློབ་མ་དད་པ་ཅན་ལ་ཕན་པའི་བསླབ་བྱ་བཞུགས་སོ། །
༧འཇིགས་མེད་རིགས་པའི་བློ་གྲོས་སམ་ཚེ་ཏན་ཞབས་དྲུང་།
༄༅། །སེམས་འདོད་ཆགས་དབྱར་གྱི་ཆུ་ལྟར་འབྲུབ་དུས་བླ་མ་མ་བརྗེད། །སེམས་
ཞེ་སྡང་ཁོང་ཁྲོ་མེ་ལྟར་འབར་དུས་བླ་མ་མ་བརྗེད། །སེམས་གཏི་མུག་མུན་པའི་སྨུག་ལོང་
འཐིབས་དུས་བླ་མ་མ་བརྗེད། །དུག་གསུམ་གྱི་དབང་སོང་རང་དབང་མེད་དུས་བླ་མ་མ་
བརྗོད། །རྐྱེན་མི་འདོད་ཉེར་འཚེ་མགོ་ལ་བབས་དུས་བླ་མ་མ་བརྗེད། །དགྲ་གདོན་བགེགས་
དམག་གི་དཔུང་ལྟར་རྒྱུགས་དུས་བླ་མ་མ་བརྗེད། །ཚིག་ཁྱད་གསོད་མཚང་འབྲུ་མདའ་
ལྟར་ཕོག་དུས་བླ་མ་མ་བརྗེད། །ལུས་ཉམ་ཐག་དབུལ་བོ་ནད་པ་མཐོང་དུས་བླ་མ་མ་བརྗེད།
གཏོང་མི་ཕོད་སེར་སྣའི་སྒོ་ལྕགས་དམ་དུས་བླ་མ་མ་བརྗེད། །ལྟོགས་སྐོམ་གྱི་སྡུག་བསྔལ་
བཟོད་གླགས་མེད་དུས་བླ་མ་མ་བརྗེད། །སྐྱིད་ཟས་གོས་གནས་མལ་ལོངས་སྤྱོད་འཛོམ་
དུས་བླ་མ་མ་བརྗེད། །རྒྱུ་ཕྲག་དོག་འགྲན་སེམས་ང་རྒྱལ་སྐྱེ་དུས་བླ་མ་མ་བརྗེད། །གློ་
བུར་དུ་གཡང་ལྷུང་ཆུ་བོས་ཁྱེར་དུས་བླ་མ་མ་བརྗེད། །འཐབ་འཁྲུག་གི་ཉམ་ང་ཆག་ཆེ་
བརྡོལ་དུས་བླ་མ་མ་བརྗེད། །ཉེས་སྐྱེད་ཀྱི་ཆང་དང་སྣ་ཐ་དྲན་དུས་བླ་མ་མ་བརྗེད། །དོན་



དད་པ་ཅན་ལ་ཕན་པའི་བསླབ་བྱ་བཞུགས། 253
མེད་ཀྱི་རྩེ་དགོད་རྣམ་གཡེང་ཆེ་དུས་བླ་མ་མ་བརྗེད། །ལུས་སྟེང་གི་མི་དགེ་གསུམ་པོ་འབུར་
དུས་བླ་མ་མ་བརྗེད། །ངག་ཐོག་གི་མི་དགེ་བ་བཞི་པོ་འབུར་དུས་བླ་མ་མ་བརྗེད། །སེམས་
ཐོག་གི་མི་དགེ་གསུམ་པོ་འབུར་དུས་བླ་མ་མ་བརྗེད། དགེ་བཅུ་ཡི་ལས་ལམ་ལག་ཏུ་ལོན་
དུས་བླ་མ་མ་བརྗེད། །གཉེན་ཕ་མ་བུ་སྤུན་བཟའ་ཟླ་སྐྱིད་དུས་བླ་མ་མ་བརྗེད། །གཤིན་
རྗེ་ཡི་ཟ་སྐལ་ཕོ་ཉས་འཁྲིད་དུས་བླ་མ་མ་བརྗེད། གནད་གཅོད་ཀྱི་སྡུག་བསྔལ་དྲག་པོས་
གཟིར་དུས་བླ་མ་མ་བརྗེད། །བར་དོ་ཡི་འཕྲང་རིང་གཅིག་པུར་འགྲིམ་དུས་བླ་མ་མ་བརྗེད།
མ་བསྟེན་པའི་གོང་རོལ་བླ་མ་མཚན་ལྡན་ཡིན་མིན་བརྟག་དགོས། །བསྟེན་རྗེས་སུ་གཅེས་
པའི་སྲོག་དང་བསྡོས་ཏེ་ཚུལ་བཞིན་བསྟེན་དགོས། །བླ་མ་ཉིད་ཡོན་ཏན་ཆེ་རུང་ཆུང་རུང་
སྐྱོན་རྟོག་མ་བྱེད། །མོས་གུས་ཀྱི་དད་པ་ཡོད་ན་སངས་རྒྱས་ཀུན་འདུས་རང་ཡིན། །ཚེ་
འདི་དང་བར་དོ་ཕྱི་མའི་སྐབས་ཀུན་བསླུ་བར་མི་བྱེད། །གསུང་དམ་ཆོས་སྦྲང་མའི་སྦྲང་
རྩི་འདྲ་བ་ལྕེ་ལ་མྱོངས་ཤིག གཞན་ཕན་གྱི་རེ་བས་བསླབ་བྱ་གལ་ཆེན་འདི་དག་བྲིས་པར།
དད་ལྡན་གྱི་སློབ་མ་རྣམས་ཀྱིས་ཚུལ་བཞིན་བརྩི་བར་མཛོད་ཅིག །ཅེས་པ་འདི་ཡང་རྒན་
པོ་བསམ་དཀར་ཞིག་གིས། དུང་རིའི་ཕང་བ་ནས་བྲིས།། །།
༄༅། །འབྲས་བློ་གླིང་ཤེས་ཡོན་ལྷན་ཚོགས་ནས་རྒྱ་ཆེའི་སློབ་གཉེར་བའི་མཁོ་གལ་ལ་གཞིགས་ཏེ་པར་
བསྐྲུན་དང་པོར་དེབ་གཟུགས་ ༡༠༠༠ ཆིག་སྟོང་ཐམས་པ་བསྐྲུན་འགྲེམས་ཞུས་པའི་རྣམ་དཀར་མཐུས་
ཐུབ་པའི་ལུགས་བཟང་ཇི་སྲིད་ནམ་མཁའ་གནས་པ་དེ་སྲིད་དུ་གནས་པའི་རྒྱུར་གྱུར་ཅིག།།
༄༅། །རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་ཚུལ་དལ་འབབས་
ཀླུང་། །ཚིག་གི་གཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་འཁྱུད་ལེགས་བཤད་བདུད་
རྩི་འདི། །དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །ཡང་དག་ཆོས་ཀྱི་སྒོ་མོ་སྟོང་ཕྲག་
བརྒྱ། །གདངས་ཏེ་རྒྱུད་ལྔའི་འགྲོ་བ་མ་ལུས་པ། །ངེས་ལེགས་ནོར་བུའི་མཛོད་ལ་དབང་འབྱོར་
ཤོག །ཅེས་པ་༧གོང་ས་རྒྱལ་བའི་དབང་པོ་སྐུ་ཕྲེང་བཅུ་བཞི་པ་ཆེན་པོས་སྦྱར་བའོ།
